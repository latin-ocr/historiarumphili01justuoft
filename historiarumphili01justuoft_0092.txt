74 JUSTINI

minondae ‚ summi et philosophi et imperatoris, deposuit.
Nec multo post Alexander insidiis Eurydices matris ap-
petitus occumbit: cui Amyntas in scelere deprehensae‚
propter communes liberos, ignarus iisdem quandoque
exitiosam fore, pepercerat. Frater quoque ejus Perdic-
cas pari insidiarum fraude decipitur. Indignum prorsus,
libidinis causa liberos a matre vita privatos, quam sce-
lerum suorum suppliciis liberorum contemplatio vindi-
caverat. Perdiccae hoc indignior caedes videbatur, quod
ei apud matrem misericordiam nec parvulus quidem fi-
lius conciliaverat. Itaque Philippus diu non regem , sed
tutorem pupilli egit. At ubi graviora bella imminebant,
serumque auxilium in exspectatione infantis erat, com-
pulsus a populo regnum suscepit.

VI. Ut est ingressus imperium, magna de illo spes
omnibus fuit, et propter ipsius ingenium, quod magnum
spondebat virum, et propter vetera Macedoniae fata, quae
cecinerant, uno ex Amyntae filiis regnante, florentissi-
mum fore Macedoniae statum ε cui spei scelus matris
hunc residuum fecerat. Principio regni, quum hinc caedes
fratrum indigne peremptorum, inde hostium multitudo;
hinc insidiarum metus, inde inopia continuis bellis ex-
hausti regni, immaturam :etatem tironis urgerent, bella,
quae velut conspiratione quadam ad opprimendam Ma-
cedoniam, multarum gentium ex diversis locis uno
tempore confluebant, quoniam omnibus par esse non po-
terat, dispensanda ratus3 alia interposita pactione com-
ponit , alia redimit, facillimis quibusque aggressis, quo-
rum victoria et militum trepidos animos firmaret, et con-

temptum sibi hostium demeret. Primum illi cum Athe-

