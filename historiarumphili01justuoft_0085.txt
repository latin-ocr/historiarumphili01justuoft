HISTORIARUM LIB. v1. σς

VI. Dum haec geruntur, Artaxerxes, rex Persarum,
legatos in Graeciam mittit, per quos jubet, « Omnes ab
armis discedere ε qui aliter fecisset, eum se pro hoste ha-
biturum :» civitatibus libertatem suaque omnia restituit:
quod non Graeciae laboribus, assiduisque bellorum inler—
necivis odiis consulens fecit3 sed, ne occupato sibi aegyp-
{io bello, quod propter auxilia, adversus praefectos suos
Lacedaemoniis missa, susceperat, exercitus sui in Grae-
cia distinerentur. Fessi igitur tot bellis Graeci cupide
paruere. Hic annus non eo tantum insignis fuit, quod
repente pax tota Graecia facta est, sed ctiam eo, quod
eodem tempore Urbs romana a Gallis capta est. Sed
Lacedaemonii securis insidiantes, absentiam Arcadum
speculati, castellum eorum expugnant, occupatoque
praesidium imponunt. Itaque, armato instructoque exer-
citu, Arcades, adhibitis in auxilium Thebanis, amissa
bello repetunt. In eo proelio Archidamus, dux Lacedae-
moniorum, vulneratur} qui, quum caedi suos jam et
victos videret, per praeconem corpora interfectorum ad
sepulturam poscit. Hoc est enim signum apud Graecos
victoriae traditae. Qua confessione contenti, Thebani si-
gnum parcendi dedere.

VII. Paucis deinde post diebus, neutris quicquam hos-
tile facientibus, quum quasi tacito consensu induciae es-
sent, Lacedaemoniis alia bella adversus finitimos geren-
tibus, Thebani, Epaminonda duce, occupandae urbis
eorum spem ceperunt. Igitur principio noctis taciti Lace-
daemona proficiscuntur: non tamen aggredi incautos po-
tuerunt. Quippe senes, et cetera imbellis aetas, quum
adventum hostium praesensissent, in ipsis portarum an-

5.

