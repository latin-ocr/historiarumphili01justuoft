ι 90 J USTINI

VII. His Poenorum malis etiam deletus in Sicilia cum
imperatore exercitUS, velut quidam aerumnarum cumu-
lus, accessit. Nam post profectionem a Sicilia Agatho-
clis, in obsidione Syracusarum Poeni segniores redditi,
ab Antandro, fratre regis Agathoclis, occidione caesi
nuntiabantur. Itaque quum domi forisque eadem fortuna
Carthaginiensium esset, jain non tributariae tantum ab
his urbes, verum etiam socii reges deficiebant , amicitia-
rum jura non fide, sed successu ponderantes. Erat inter
ceteros rex Cyrenarum Opheltas, qui , spe improba re-
gnum totius Africae amplexus, societatem cum Aga-
thocle per legatos junxerat, pactusque cum eo fuerat,
ut Siciliae illi, sibi Africae imperium, victis Carthagi-
niensibus, cederet. Itaque, quum ad belli societatem cum
ingenti exercitu ipse venisset, Agathocles blando allo-
quio, et humili adulatione, quum saepius simul coenas-
sent, adoptatusque filius ejus ab Ophelta esset, incau-
tum interficit3 occupatoque exercitu ejus, iterato Car-
thaginienses, omnibus viribus bellum cientes, magno
utriusque exercitus sanguine, gravi proelio superat. Hoc
certaminis discrimine tanta desperatio illata Poenis est,
ut, nisi in exercitu Agathoclis orta seditio fuisset, trans-
iturus ad eum Bomilcar, rex Poenorum, cum exercitu
fuerit. Ob quam noxam in medio foro a Poenis patibulo
suffixus est : ut idem locus monumentum suppliciorum
ejus esset, qui ante fuerat ornamentum honorum. Sed
Bomilcar magno animo crudelitatem civium tulit3 adeo
ut de summa cruce, veluti de tribunali, in Poenorum sce-
lera concionaretur; objectans illis, nunc Hannonem

falsa affectati regni invidia circumventum : nunc Gis-

