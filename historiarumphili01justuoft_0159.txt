HISTORIARUM LIB. XIV. 141

pias, longae obsidionis taedio, pacta salute, victori se tra-
didit. Sed Cassander, ad concionem vocato populo,
sciscitaturus, «Quid de Olympiade fieri velint,» subornat
parentes interfectorum, qui, sumpta lugubri veste, cru·
delitatem mulieris accusarent. A quibus accensi Mace-
dones, sine respectu pristinae majestatis, occidendam
decernunt : immemores prorsus, quod per filium ejus
virumque, non solum vitam ipsi inter finitimos tutam
habuissent, verum etiam tantas opes imperiumque orbis
quaesissent. Sed Olympias ubi obstinatos venire ad se ar-
matos vidit, veste regali, duabus ancillis innixa, ultro
obviam procedit. Qua visa, percussores attoniti fortuna
majestatis prioris, et tot in ea memoriae occurrentibus
regum suorum nominibus, substiterunt, donec a Cas-
sandro missi sunt, qui eam confoderent, non refugien-
tem gladium nec vulnera, aut muliebriter vociferantem,
sed virorum more fortium, pro gloria veteris prosapiae,
morti succumbentem3 ut Alexandrum posses etiam in
moriente matre cognoscere. Insuper exspirans, capillis
et veste crura contexisse fertur, ne quid posset in cor-
pore ejus indecorum videri. Post haec Cassander Thes-
salonicen, regis Aridaei filiam, uxorem ducit : filium
Alexandri cum matre, in arcem Amphipolitanam custo-

diendos mittit.

