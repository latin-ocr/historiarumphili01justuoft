§mmmmwxw vvvvwwmwwnmmwwxmwvwmmvuwxx νυνι vvw uvvvwvn υιωιυνννι x nx

LIBER IX.

I. IN Graeciam Philippus quum venisset, sollicitatus pau-
carum civitatum direptione, et ex praeda modicarum ur-
bium, quantae opes universarum essent, animo prospi—
ciens, bellum toti Graeeiae inferre statuit. Ad cujus emo—
lumentum egregie pertinere ratUS, si Byzantium, nobi-
lem et maritimam urbem, receptaculum terra marique
copiis suis futuram, in potestatem redegisset3 eandem
claudentem sibi portas, obsidione cinxit. Haec namque
urbs condita primo a Pausania, rege Spartanorum , et per
v11 annos possessa fuit : deinde, variante victoria, nunc
Lacedaemoniorum, nunc Atheniensium juris habita est.
Quae incerta possessio effecit, juvante ut, nemine quasi
suam auxiliis juvante, libertatem constantius tueretur.
Igitur Philippus longa obsidionis mora exhaustus, pe-
cuniae commercium de piratica mutuatur. Captis itaque
centum septuaginta navibus, mercibusque distractis, an-
helantem inopiam paululum recreavit. Deinde, ne unius
urbis oppugnatione tantus exercitus teneretur, profectus
cum fortissimis, multas Chersonensium urbes expugnat;
filiumque Alexandrum, decem et octo annos natum, ut
sub militia patris tirocinii rudimenta deponeret, ad se ar-
cessit. In Scythiam quoque praedandi causa profectus est,

more negotiantium, impensas belli alio bello refecturus.
6.

