HISTORIARUM LIB. I. ιι

objectu fluminis fugam difficiliorem. Itaque Cyrus, tra-
jectis copiis, quum aliquantisper in Scythiam processis-
set, castra metatus est. Dein postera die, quum simu-
lato metu, quasi refugiens, castra deseruisset, vini af-
fatim, et ea , quae epulis erant necessaria, reliquit. Quod
quum nuntiatum reginae esset, adolescentulum filium
ad insequendum eum cum tertia parte copiarum mittit.
Quum ventum ad Cyri castra esset, ignarus rei milita·
ris adolescens, veluti ad epulas, non ad proelium ve-
nisset, omissis hostibUS, insuetos barbaros vino se one-
rare patitur ε priusque Scythae ebrietate, quam bello
vincuntur. Nam cognitis his, Cyrus reversus per noc-
tem, securos opprimit, omnesque Scythas cum reginae
filio interficit. Amisso tanto exercitu, et, quod gravius
dolet, unico filio , Tomyris orbitatis dolorem non in la-
crymas effudit, sed in ultionis solatia intendit3 hostes-
que recenti victoria exsultantes, pari insidiarum fraude
circumvenit. Quippe, simulata diffidentia propter vul—
nus acceptum, refugiens, Cyrum ad angustias usque
produxit. Ibi compositis in montibus insidiis, ducenta
millia Persarum cum ipso rege trucidavit. In qua victo·
ria etiam illud memorabile fuit, quod ne nuntius qui-
dem tantae cladis superfuit. Caput Cyri amputatum, in
utrem humano sanguine repletum conjici regina jubet,
cum hac exprobratione crudelitatis : « Satia te, inquit,
sanguine, quern sitisti, cujusque insatiabilis semper
fuisti. » Cyrus regnavit annos XXX, non initio tantum
regni, sed continuo totius temporis successu, admirabi-
liter insignis.

IX. Huic successit filius Cambyses, qui imperio pa·

