mmmmmrmmmmumvtmmwmx vum-mmmmm« ax unm ιννψ vx& x vxx‘t mmm ww

LIBER XVIII.

I. IGITUR Pyrrhus, rex Epiri, quum iterata Tarenti-
norum legatione, additis Samnitum et Lucanorum pre-
cibus, et ipsis auxilio adversus Romanos indigentibus,
fatigaretur, non tam supplicum precibus, quam spe in-
vadendi Italiae imperii inductus, venturum se cum exer-
citu pollicetur. In quam rem inclinatum semel animum
praecipitem agere coeperant exempla majorum : ne aut
inferior patruo suo Alexandro videretur, quo defensore
iidem Tarentini adversus Brutios usi fuerant, aut mino·
res animos Magno Alexandro habuisse, qui tam longa
a domo militia Orientem subegit. Igitur relicto custode
regni filio Ptolemaeo, annos xv nato, exercitum in portu
Tarentino exponit, duobus parvulis filiis, Alexandro et
Heleno, in solatia longinquae secum expeditionis adduc-
tis. Cujus audito adventu, consul romanus Valerius Lae-
vinus, festinans, ut prius cum eo congrederetur, quam
auxilia sociorum convenirent, exercitum in aciem edu-
cit. Nec rex , tametsi numero militum inferior esset, cer-
tamini moram fecit. Sed Romanos vincentes jam, inusi-
tata ante elephantorum forma stupere primo , mox cedere
proelio coegit, victoresque jam nova Macedonum mons-
tra repente vicerunt. Nec hostibus incruenta victoria fuit.

Nam et ipse Pyrrhus graviter vulneratus est, et magna

