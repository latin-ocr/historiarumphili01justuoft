134 JL‘STINI HISTORIARUM LIB. XIII.

in Arcadia late regnasse, eumque primum, et apium et
mellis usum, et lactis ad coagula, hominibus tradidisse,
solstitialesque ortus sideris primum invenisse. Quibus
auditis, Battus, virginis nomine cx responsis agnito,
urbem Cyrenen condidit.

VIII. Igitur Ptolemaeus hujus urbis auctus viribus,
bellum in adventum Perdiccae parabat. Sed Perdiccae
plus odium arrogantiae, quam vires hostium nocebant:
quam exosi etiam socii ad Antipatrum gregatim profu-
giebant. Neoptolemus quoque in auxilium Eumeni re-
lictus, non solum transfugere, verum etiam prodere par-
tium exercitum voluit. Quam rem quum praesensisset
Eumenes, cum proditore decernere proelio necesse ha-
buit. Victus Neoptolemus ad Antipatrum et Polyper-
chonta profugit, hisque persuadet, ut continuatis man-
sionibus, laeto ex victoria et securo fuga Eumeni su-
perveniant. Sed res Eumenem non latuit. Itaque insi-
diae in insidiatores versae z et qui securum aggressuros
se putabant, securis in itinere, et pervigilio noctis fa-
tigatis occursum est. In eo proelio Polyperchon occidi-
tur. Neoptolemus quoque cum Eumene congressus, diu,
mutuis vulneribus acceptis, colluctatus est; in summa
victus, occumbit. Victor igitur duobus proeliis continuis
Eumenes afflictas partes transitione sociorum paululum
sustentavit. Ad postremum tamen Perdicca occiso, ab
exercitu hostis cum Pythone, et Illyrio, et Alceta , fratre

Perdiccae, appellatur : bellumque adversus eos Antigono
decernitur.

