88 JUSTINI

juriam passus ab Attalo fuerat : cujus indignitati hcec
etiam foeditas accesserat3 nam perductum in convivium
solutumque mero Attalus non suae tantum, verum et
convivarum libidini, velut scortum vile, subjecerat, lu-
dibriumque omnium inter aequales reddiderat. Hanc rem
aegre ferens Pausanias, querelam Philippo saepe detule-
rat. Quum variis frustrationibus non sine risu differre·
tur, et honoratum insuper ducatu adversarium cerneret,
iram in ipsum Philippum vertit, ultionemque, quam ab
adversario non poterat, ab iniquo judice exegit.

VII. Creditum est etiam, immissum ab Olympiade
matre Alexandri fuisse3 nec ipsum Alexandrum ignarum
paternae caedis exstitisse ε quippe non minus Olympiadem
repudium, et praelatam sibi Cleopatram, quam stuprum
Pausaniam doluisse. Alexandrum quoque, regni aemulum,
fratrem ex noverca susceptum timuisse, eoque actum,
ut in convivio antea primum cum Attalo, mox cum ipso
patre jurgaret : adeo ut etiam stricto gladio eum Phi-
lippus consectatus sit, aegreque a filii caede amicorum
precibus exoratus. Quamobrem Alexander ad avuncu-
lum se in Epirum cum matre, inde ad regem Illyriorum
contulerat3 vixque revocanti mitigatus est patri, preci-
busque cognatorum aegre redire compulsus. Olympias
quoque fratrem suum Alexandrum, Epiri regem, in bel-
lum subornabat, pervicissetque, ni filiae nuptiis pater
generum occupasset. His stimulis irarum utrique Pau-
saniam de impunitate stupri sui querentem, ad tantum
facinus impulisse creduntur. Olympias certe fugienti per-
cussori equos quoque praeparatos habuit. Ipsa deinde,
audita regis nece, quum titulo officii ad exsequias cucur-

