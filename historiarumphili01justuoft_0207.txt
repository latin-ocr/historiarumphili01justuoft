HISTORIARUM LIB. XXII. ι 83)

bantur ε sed terrebat eos portenti religio, quod navigan-
tibus eis sol defecerat. Cujus rei rationem non minore
cura reX, quam belli, reddebat, affirmans, «si prius,
quam proficiscerentur, factum esset, crediturum adver-
sum profecturos prodigium esse :nunc, quia egressis
acciderit, illis, ad quos eatur, portendere. Porro defectus
naturalium siderum semper praesentem rerum statum mu-
tare3 certumque esse, florentibus Carthaginiensium opi-
bus, adversisque rebus suis , commutationem significari. υ
Sic consolatis militibus, universas naves, consentiente
exercitu, incendi jubet, ut omnes scirent, auxilio fugae
adempto, aut vincendum, aut moriendum esse. Deinde
quum omnia, quacunque ingrederentur, prosternerent„
villas castellaque incenderent, obvius eis fuit cum xxx
millibus Poenorum Hanno: sed proelio commisso, duo de
Siculis , tria millia de Poenis cum ipso duce cecidere. Hac
victoria et Siculorum animi eriguntur, et Poenorum fran-
guntur. Agathocles, victis hostibus, urbes castellaque
expugnat, praedas ingentes agit, hostium multa millia
trucidat. Castra deinde in quinto lapide a Carthagine
statuit, ut damna carissimarum rerum, vastitatemque
agrorum, et incendia villarum de muris ipsius urbis spe-
cularentur. Interea ingens tota Africa deleti Poenorum
exercitus fama, occupatarumque urbium, divulgatur.
Stupor itaque omnes et admiratio incessit, unde tanto im-
perio tam subitum bellum, praesertim ab hoste jam victo:
admiratio deinde paulatim in contemptum Poenorum ver-
titur. Nec multo post non Afri tantum, verum etiam
urbes nobilissimae, novitatem secutae , ad Agathoclem do.-
fccere, frumentoque et stipendio victorem instruxere.

