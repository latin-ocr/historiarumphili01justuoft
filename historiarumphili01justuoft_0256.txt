2'54 ADNOTATIONES IN J USTINI

nibus perhibetur. Sed cohaeret haec sententia cum quorumdam
veterum opinione de Scytharum summa antiquitate, de qua
v. ad 11, 1. Tanaus rex, ab nemine memoratus, sine dubio e
Tanai fluvio effictus est.

CAP. VII. Et urbs Barene. Quae Mediae urbs est, Ecbatanis
propinqua. Sed MSS. omnes Justini praebent nomen Barce, notae
urbis Africae, quod vitium non liquet Justinone sit tribuendum ‚
in geographicis saepe erranti, an librariis. Vide ad xii, e. io,
ubi error in eodem nomine commissus.

CAP. IX. Prexaspem. MSS. omnes cometem vel Comatim,
qui vulgo Prexaspes Herodoti esse putatur, dubitationes tamen
injicit ipsa Herodoti narratio accurate perpensa.

IN LIBRUM II.

Scytharum Amazonumque originem , res gestas et instituta Polu—
peius Trogus e Theopompi Φύιππικιῖς hausit, in ceteris Herodo-
tum secutus.

Car. Ι. Scytharum gens antiquissima semper habita. Quid ais?
Semper habita? Saeculo fere ante Theopompum scripsit Hero-
dotus, iv, c. 5, ipsos Scythas confiteri νεώτατοι ἁπάντων τῶν ἐθ-
vsov eis-oz: τὸ σφέτερον, Res autem sic se habuit ε Post Herodotum
philosophi, praesertini illi de Socratica disciplina, doctrinam de
homine propriaque ejus natura et primigenia indole, deinde de
naturalibus societatis et civitatium principiis assidue excolue—
rant : eorum autem, quae hac via illi invenerant et excogitave-
rant, quum plurima in Scythas, quales ab Hellanico , Herodoto et
aliis describebantur, cadere animadvertissent historiographi ex
rhetorum scholis prodeuntes, initia ibi geneiis humani conspi—
cua esse censuerunt, eamque gentem et proximam rerum initiis
et maxime judicarunt idoneam, in qua generis humani historiam
exordirentur et veri aliqua specie, quae e philosophia hauserant,
cum rerum gestarum narratione conjungerent. Ita factum est, ut
temporum quoque computatio ab his scriptoribus penitus perver—
teretur: cujus rei in initio hujus libri tot sunt et tam gravia
exempla, ut ad evitandos lectorum errores hanc observationem
necessariam duxerimus.

Cu». ΙΙ, Ill, IV. De his omnibus multo accuratiora verioraque
tradit Herodotus, libro iv, quem temere deseruerunt posteriores.

