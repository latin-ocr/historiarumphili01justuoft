HISTORIARUM Ltss. XVI. 151

niam fatorum auspiciis in eas sedes delati erant, brevi
tempore magnas opes paravere. Multa deinde hujus ur-
bis adversus finitimos bella, multae etiam domesticae dis-
sensiones fuere. Inter cetera magnifica, vel praecipue*
illud memorabile fuit. Quum rerum potirentur Athe—
nienses, victisque Persis, Graeciae et Asiae tributum in tu-
telam classis descripsissem, omnibus cupide ad praesi2
dium salutis suae conferentibus3 soli HeracleenseS, ob
amicitiam regum persicorum, collationem abnuerunt.
Missus itaque ab Atheniensibus Lamachus cum exercitu
ad extorquendum , quod negabatur, dum, relictis in li-
tore navibus, agros Heracleensium populatur, classem
cum majore parte exercitus naufragio repentinae tempes-
tatis amisit. Itaque quum neque mari posset, amissis
navibus, neque terra auderet , cum parva manu inter tot
ferocissimas gentes reverti3 Heracleenses honestiorem be-
neficii, quam ultionis occasionem rati, instructos com-
meatibus auxiliisque dimittunt ε bene agrorum suorum
populationem impensam existimantes, si, quos hostes
habuerant, amicos reddidissent.

IV. Passi sunt inter plurima mala etiam tyrannidem :
siquidem quum plebs et, novas tabulas et divisionem agro-
rum divitum impotenter flagitaret, diu re in senatu trac-
tata, quum exitus rei non inveniretur, postremum ad-
versus plebem nimio otio lascivientem, auxilia a Timo-
theo, Atheniensium duce mox, ab Epaminonda Theba-
norum petivere. Utrisque negantibuS‚ ad Clearchum‚
quem ipsi in exsilium egerant, decurrunt. Tanta calami-
tatum necessitas fuit, ut, cui patriam interdixerant, eum
ad tutelam patriae revocarent. Sed Clearchus exsilio fa-

