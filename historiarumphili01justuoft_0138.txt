120 JUSTINI

poris sui non Macedonibus tantum se, verum et illis
crediturum. » Atque ita mille ex his juvenes in nu-
merum satellitum legit, auxiliorum quoque portionem,
formatam in disciplinam Macedonum, exercitui suo
miscet. Quam rem aegre Macedones tulerunt, jactantes
«Hostes suos in officium suum a rege subjectos. » Tunc
universi flentes regem adeunt, orant, c< Suppliciis suis
potius saturet se , quam contumeliis. » Qua modestia
obtinuerunt, ut undecim millia militum veteranorum
exauctoraret. Sed ex amicis dimissi senes, Polyper-
chon, Clitus, Gorgias, Polydamas, Amadas, Antige-
nes. Dimissis his Craterus praeponitur, jussus praeesse
Macedonibus in Antipatri locum3 Antipatrumque cum

supplemento tironum in locum ejus evocat :stipendia “
revertentibus, veluti militantibus, data. Dum haec agun-
tur, unus ex amicis ejus Hephaestion decedit, dotibus
primo formae pueritiaeque, mox obsequiis, regi percarus,
quern contra decus regium Alexander diu luxit3 tumu-

lumque ei ΧΠ millium talentorum fecit3 eumque post
mortem coli ut deum jussit.

XIII. Ab ultimis litoribus Oceani Babyloniam rever-
tenti nuntiatur, legationes Carthaginiensium, ceterarum-
que Africae civitatum, sed et Hispaniarum, Siciliae, Gal-
liae, Sardiniae, nonnullas quoque ex Italia, ejus adventum
Babyloniae opperiri. Adeo universum terrarum orbem
nominis ejus terror invaserat, ut cunctae gentes, veluti
destinato sibi regi adularentur. Hac igitur ex causa Ba—
byloniam festinanti, veluti conventum terrarum orbis
acturo, quidam ex Magis praedixit, «Ne urbem intro-

iret,» testatus «Hunc locuni ei fatalem fore. )) Oh hoc,

