HISTORIARUM LIB. VHl. 81

lippus portione praedae socios fraudasset, nihil rerum
suarum apud inimicos viderunt. Reversus in regnum, ut
pecora pastores nunc in hybernos, nunc in aestivos sal-
tus trajiciunt, sic ille populos et urbes , ut illi vel re—
plenda, vel derelinquenda quaeque loca videbantur, ad
libidinem suam transfert. Miseranda ubique facies, et
excidio similis erat. Non quidem pavor ille hostilis, nec
discursus per urbem militum erat3 non tumultus ar-
morum; non bonorum atque hominum rapina : sed taci-
tus moeror et luctus, verentibus, ne ipsae lacrymae pro con-
tumacia haberentur. Crescit dissimulatione ipsa dolor,
hoc altius demissus, quo minus profiteri licet. Nunc sepul-
cra majorum, nunc veteres penateS, nunc tecta, in qui-
bus geniti erant , in quibusque genuerant, considerabant:
miserantes nunc vicem suam, quod in eam diem vixissent3
nunc filiorum, quod non post eam diem nati essent.
VI. Alios populos in finibus ipsis hostibus opponit;
alios in extremis (regni terminis) statuit; quosdam bello
captos in supplementis urbium dividit3 atque ita ex mul-
tis gentibus nationibusque unum regnum populumque
constituit. Compositis ordinatisque Macedoniae rebus,
Dardanos, ceterosque finitimos fraude captos expugnat.
Sed nec a proximis manus abstinet: siquidem Arrybam,
regem Epiri, uxori suae Olympiadi arctissima cognatione
junctum, pellere regno statuit; atque Alexandrum, pri·
vignum ejus, uxoris Olympiadis fratrem, puerum ho-
nestae pulchritudinis, in Macedoniam nomine sororis ar-
cessit, omnique studio sollicitatum spe regni, simulato
amore, ad stupri consuetudinem perpulit, majora in eo

obsequia habiturus, sive conscientiae pudore, sive regni
1. 6

