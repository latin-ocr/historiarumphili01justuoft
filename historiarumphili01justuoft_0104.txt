86 JUSTINI

gloriam dominationis, et vetustissimam libertatem finivit.

IV. Hujus victoriae callide dissimulata laetitia est. De-
nique non solita sacra Philippus illa die fecit3 non in
convivio risit3 non ludos inter epulas adhibuit3 non co-
ronas, non unguenta sumpsit, et, quantum in illo fuit,
ita vicit, ut victorem nenio sentiret. Sed nec regem se
Graeciae, sed ducem appellari jussit. Atque ita inter ta-
citam laetitiam et dolorem hostium temperavit, ut ne-
que apud suos exsultasse, neque apud victos insultasse
videretur. Atheniensibus, quos passus infestissimos fue-
rat, et captivos gratis remisit, et bello consumptorum
corpora sepulturae reddidit3 reliquiasque funerum ut ad
sepulcra majorum deferrent, ultro hortatus est. Super

haec Alexandrum filium cum amico Antipatro, qui pa· ν

cem cum his amicitiamque jungerent, Athenas misit.
Thebanorum porro non solum captivos, verum etiam
interfectorum sepulturam vendidit. Principes civitatis
alios securi percussit, alios in exsilium redegit, bonaque
omnium occupavit. Pulsos deinde per injuriam in pa-
triam restituit3 ex horum numero ccc exsules, judices
rectoresque civitati dedit : apud quos quum potentis-
simi quique rei ejus ipsius criminis postularentur, quod
per injuriam in exsilium egissent, liujus constantiae fue—
runt, ut omnes se auctores faterentur, meliusque cum
republica actum, quum damnati essent, quam quum
restituti, contenderent. Mira prorsus audacia: de judi-
cibus vitae necisque suae, quemadmodum possunt, sen-
tentiam ferunt; contemnuntque absolutionem, quam
(lare inimici possunt; et quam rebus nequeunt ulcisci,
verbis usurpant libertatem.

