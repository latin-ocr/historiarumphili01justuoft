§Nm §.m m} stxnxx ᾺἮΊ . ἱ ‘k 2 mm tfflmzw ᾺὟΙΙ ι“-“ {mm m ΜΊΙΒΧ m WWhm §A Μ

LIBER VIII.

Ι. GRAECIAE civitates, dum imperare singulae cupiunt,
imperium omnes perdiderunt : quippe in mutuum exi-
tium sine modo ruentes, omnibus perire quod singulae
amitterent, non nisi oppressae senserunt : siquidem Phi-
lippus, rex Macedoniae, velut e specula quadam, liber-
tati omnium insidiatus, dum contentiones civitatum alit,
auxilium inferioribus ferendo, victos pariter victoresque
subire regiam servitutem coegit. Causa et origo hujus
mali Thebani fuere : qui, quum rerum potirentur, se-
cundam fortunam imbecillo animo ferentes, victos armis
Lacedaemonios et Phocenses, quasi parva supplicia cae-
dibus et rapinis luissent, apud commune Graeciae conci-
lium superbe accusaverunt. Lacedaemoniis crimini datum,
quod arcem thebanam induciarum tempore occupas-
sent3 Phocensibus, quod Boeotiam depopulati essent:
prorsus, quasi post arma et bellum, locum legibus reli-
quissent. Quum judicium arbitrio victorum exerceretur,
tanta pecunia damnantur, quanta exsolvi non posset.
Igitur Phocenses, quum agris, liberis, conjugibusque
privarentur , desperatis rebus, Philomelo quodam duce ,
velut deo irascentes, templum ipsum Apollinis Delphis
occupavere. Inde auro et pecunia divites, conducto mer-

cenario milite, bellum Thebanis intulerunt. Factum Pho-

