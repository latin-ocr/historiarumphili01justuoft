146 JUST1N1

esset Antiocho, claro inter Philippi (luces viro, visa est
sibi per quietem ex concubitu Apollinis concepisseÍ¾ gra-
vidamque factam, munus concubitus, annulum a Deo
accepisse, in cujus gemma ancora sculpta esset : jussa-
que donum filio, quem peperisset, dare. Admirabilem
fecit hunc visum et annulus, qui postera die, ejusdem
sculpturae, in lecto inventus est : et figura ancorae, quae
in femore Seleuci nata cum ipso parvulo fuit. Quam-
obrem Laodice annulum Seleuco eunti cum Alexandro
Magno ad persicam militiam, edocto de origine sua , de-
dit. Ubi post mortem Alexandri, occupato regno Orien-
tis, urbem condidit, ibique geminae originis memoriam
consecravit. Nam et urbem ex Antiochi patris nomine
Antiochiam vocavit3 et campos vicinos urbi Apollini di-
cavit. Originis ejus argumentum etiam in posteris man-
sit : siquidem filii nepotesque ejus, ancoram in femore,
veluti notam generis naturalem, habuere. Multa in
Oriente, post divisionem inter socios regni macedonici,
bella gessit. Principio Babyloniam cepit3 inde auctis ex
victoria viribus, Bactrianos expugnavit. Transitum deinde
in Indiam fecit, quae post mortem Alexandri, veluti cer-
vicibus jugo servitutis excusso, praefectos ejus occiderat.
Auctor libertatis Sandrocottus fuerat : sed titulum liber-
tatis post victoriam in servitutem verterat : siquidem oc-
cupato regno, populum, quem ab externa dominatione
vindicaverat, ipse servitio premebat. Fuit hic quidem hu-
mili genere natus , sed ad regni potestatem majestate nu-
minis impulsus. Quippe quum procacitate sua Alexan-
drum regem offendisset, interfici a rege jussus salutem
pedum celeritate quaesierat. Ex qua fatigatione, quum

