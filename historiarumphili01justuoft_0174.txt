156 JUSTINI

gustiis sibimet inclusi videbantur, vitaeque finem non an-
norum spatio, sed imperii terminis metiebantur.

II. In eo bello Lysimachus, amissis ante variis casi-
bus xv liberis, non instrenue moriens, postremus domus
suae ruinae cumulus accessit. Laetus tanta victoria Seleu-
cus, et quod majus victoria putabat, solum se de cohorte
Alexandri remansisse, victoremque victorum exstitisse,
«Non humanum esse opus, sed divinum munus,» glo-
riatur ε ignarus prorsus, non multo post fragilitatis hu-
manae se ipsum exemplum futurum. Quippe post men-
ses admodum septem a Ptolemaeo, cujus sororem Lysi·
machus in matrimonio habuerat, per insidias circum-
ventus occiditur3 regnumque Macedoniae, quod Lysi-
macho eripuerat, cum vita pariter amittit. Igitur Ptole· -
maeus quum et in gratiam memoriae magni Ptolemaei
patris, et in favorem ultionis Lysimachi ambitiosus apud
populares esset, primo Lysimachi filios conciliare sib1
statuit3 nuptiasque Arsinoes sororis suae, matris eorum
petit, puerorum adoptione promissa3 ut, quum in locum
patris eorum successisset, nihil illi moliri vel verecun-
dia matris, vel appellatione patris auderent. Fratris quo-
que, regis AEgypti, concordiam per epistolas deprecatur,
professus , «Deponere se offensam erepti paterni regni,
neque amplius a fratre quaesiturum, quod honestius a
paterno hoste perceperit.» Omnique arte adulatur Eu-
meni et Antigono, Demetrii filiis, Antiocho, filio Se-
leuci, cum quibus bellum habiturus erat, ne tertius sibi
hostis accederet. Sed nec Pyrrhus, rex Epiri, omissus ,
ingens momentum futurus, uti parti socius accessisset:

qui et ipse spoliare singulos cupiens, omnibus se parti-

