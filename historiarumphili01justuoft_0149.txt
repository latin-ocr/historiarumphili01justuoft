HISTORIARUM LIB. XIII. 131

gnovit, qui Peloponnenses in societatem armorum solli-
citaret, secutus eum, Sicyona, Argos et Corinthum,
ceterasque civitates, eloquentia sua Atheniensibusjunxit.
Ob quod factum, missa ab Atheniensibus obviam nave,
ab exsilio revocatur. Interim in obsidione Antipatri,
Leosthenes, dux Atheniensium, telo e muris in transâ€”
euntem jacto occiditur. Quae res tantum animorum An-
tipatro dedit, ut etiam vallum rescindere au(leret.Auxi-
lium deinde a Leonato per legatos petit : qui quum ve-
nire cum exercitu nuntiatus esset, obvii ei Athenienses
cum instructis copiis fuere, ibique equestri proelio, gravi
vulnere ictus exstinguitur. Antipater, tametsi auxilia sua
videret victa, morte tamen Leonati laetatus est : quippe
et aemulum sublatum, et vires ejus accessisse sibi gratu-
labatur. Statim igitur exercitu ejus recepto, quum par
hostibus etiam proelio videretur, solutus obsidione, in
Macedoniam concessit. Graecorum quoque copiae, finibus
Graeciae hoste pulso, in urbes dilapsae.

VI. Interea Perdiccas, bello Ariarathi, regi Cappa-
docum, illato, proelioque victor, nihil praemii praeter
vulnera et pericula retulit. Quippe hostes ab acie in ur-
bem recepti, occisis conjugibus et liberis, domos quis-
que suas cum omnibus copiis incenderunt. Eodem con-
gestis etiam servitiis, et semetipsos praecipitant, ut nihil
hostis victor suarum rerum, praeter incendii spectacula
frueretur. Inde, ut viribus auctoritatem regiam acquire-
ret, ad nuptias Cleopatrae, sororis Alexandri Magni, et
alterius Alexandri quondam uxoris, non aspernante Olym-
piade, matre ejus, intendit :sed prius Antipatrum , sub
affinitatis obtentu, capere cupiebat. Itaque fingit, se in

f)-

