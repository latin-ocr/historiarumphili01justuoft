ἴω JUSTINI HISTORIARUM LIB. lv.

communi civitatum decreto, ingentia Syracusanis auxilia
misere: et quasi Graeciae bellum in Siciliam translatum
esset, ita ex utraque parte summis viribus dimicabatur.

V. Prima igitur congressione navalis certaminis, Athe-
nienses vincuntur. Castra quoque cum omni publica ac
privata pecunia amittunt. Super haec mala, quum etiam
terrestri proelio victi essent, tune Demosthenes censere
coepit, α Ut abirent Sicilia, dum res, quamvis afssictae,
nondum tamen perditae forent z neque in bello male
auspicato amplius perseverandum esse; domi graviora et
forsitan infeliciora bella, in quae servare hos urbis appa-
ratus oporteat.» Nicias, seu pudore male actae rei, seu
metu destitutae spei civium, seu impellente fato, manere
contendit. Reparatur igitur navale bellum, et animi a
prioris fortunae procella ad spem certaminis revocantur :
sed inscitia ducum, qui inter angustias maris tuentes se
Syracusanos aggressi fuerant, vincuntur. Eurymedon
dux, in prima acie fortissime dimicans, primus cadit:
triginta naves, quibus praefuerat, incenduntur. Demos-
thenes et Nicias, et ipsi victi, exercitum in terram de-
ponunt, tutiorem fugam rati itinere terrestri. Ab his re-
lictas centum triginta naves Gylippus invasit ε ipsos
deinde insequitur: fugientes partim capit, partim caedit.
Demosthenes, amisso exercitu, a captivitate gladio et vo-
luntaria morte se vindicat :Nicias autem, ne Demosthe-
nis quidem exemplo , ut sibi consuleret, admonitus, cla-
dem suorum auxit dedecore captivitatis.

mc, Φ. ⁷.

 

