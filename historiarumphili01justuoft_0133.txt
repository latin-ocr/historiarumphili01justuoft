HISTORIARUM LIB. XII. 115

cusantes Callisthenes fuit. Quae res et illi, et multis
principibus Macedonum exitio fuit3 siquidem sub specie
insidiarum omnes interfecti. Retentus tamen est a Ma-
cedonibus mos salutandi regis, explosa adoratione. Post
haec Indiam petit, ut Oceano, ultimoque Oriente finiret
imperium. Cui gloriae ut etiam exercitus ornamenta con-
venirent, phaleras equorum, et arma militum argento
inducit; exercitumque suum, ab argenteis clypeis, Ar-
gyraspidas appellavit. Quum ad Nysam urbem venisset,
oppidanis non repugnantibus fiducia religionis Liberi
patris, a quo condita urbs erat, parci jussit, laetus non
militiam tantum, verum et vestigia se dei secutum.
Tunc ad spectaculum sacri montis duxit exercitum, na·
turalibus bonis, vite, hederaque non aliter vestiti, quam
si manu cultus, colentiumque industria exornatus esset.
Sed exercitus ejus, ubi ad montem accessit, repentino
impetu mentis, in sacros dei ululatus instinctus, cum
stupore regis, sine noxa discurrit ε ut intelligeret, non
tam oppido se parcendo, quam exercitui suo consuluisse.
Inde montes Daedalos, regnaque Cleophidis reginae, pe-
tit. Quae quum se dedidisset ei, concubitu redemptum
regnum ab Alexandro recepit, illecebris consecuta,
quod virtute non potuerat3 filiumque ab eo genitum,
Alexandrum nominavit, qui postea regno Indorum po-
titus est. Cleophis regina, propter prostratam pudici-
tiam scortam regiam ab Indis exinde appellata est.
Peragrata India, quum ad saxum mirae asperitatis et al-
titudinis, in quod multi populi confugerant, pervenis-
set, cognoscit, Herculem ab expugnatione ejusdem saxi

terrae motu p‘iibitum. Captus itaque cupidine Hercu-
8.

