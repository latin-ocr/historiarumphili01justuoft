HISTOR lARUM LIB. XI. 103

non esse‚» palam praedicaverat. Qua ex causa Olym-
piadem⁷ velut stupri compertam, repudio dimiserat.
Igitur Alexander cupiens originem divinitatis acquirere,
simul et matrem infamia liberare⁷ per praemissos subor-
nat antistites, quid sibi responderi velit. Ingredientem
templum statim antistites ut Hammonis filium salutant.
Ille laetus dei adoptione hoc se patre censeri jubet. Ro-
gat deinde, « An omnes interfectores parentis sui sit ul-
tus?>› respondetur, «Patrem ejus nec posse interfici, nec
mori :regis Philippi peractam plene ultionem esse.»
Tertiam interrogationem poscenti, «Victoriam omnium
bellorum, possessionemque terrarum dari‚›> responde-
tur. Comitibus quoque ejus responsum, «Ut Alexandrum
pro deo, non pro rege, colerent.» Hinc illi aucta inso-
lentia, mirusque animo increvit tumor, exempta comi-
tate, quam et Graecorum litteris, et Macedonum insti-
tutis didicerat. Reversus ab Hammone Alexandriam con-
didit, et coloniam Macedonum caput esse AEgypti jubet.

XII. Darius, quum Babyloniam profugisset, per epi-
stolas Alexandrum deprecatur, «Redimendarum sibi cap-
tivarum potestatem faciat, >³ inque eam rem magnam pe-
cuniam pollicetur. Sed Alexander in pretium captivarum
regnum omne, non pecuniam petit. Interjecto tempore,
aliae epistolae Darii Alexandro redduntur, quibus filiae ma-
trimonium et regni portio offertur. Sed Alexander «Sua
sibi dari n rescripsit3 jussitque supplicem venire, et regni
arbitria victori permittere. Tum spe pacis amissa, bel-
lum Darius reparat ε cum quadringentis millibus pedi-
tum, et centum millibus equitum, obviam vadit Alexan-

dro. In itincre nuntiatur, (ι Uxorem ejus cx collisione

