HisTonlARUM Lm. xlx. 171
de suis percontantur. Ut vero dubia antea spe, et sus—
penso metu⁷ incerta orbitatis exspectatione, casus suo-
rum miseris eluxit ‚ tunc toto litore plangentium gemitus ‚
tunc infelicium matrum ululatus ‚ et debiles querelae au-
diebantur.

III. Inter haec procedit inops e navi sua imperator,
sordida servilique tunica discinctus : ad cujus conspec-
tum plangentium agmina junguntur. Ipse quoque manus
ad coelum tendens, nunc sortem suam, nunc publicam
fortunam deflet3 nunc «deos accusat, qui tanta belli
decora, et tot ornamenta victoriarum, quae ipsi dederant,
abstulerint; qui captis tot urbibus, totiesque hostibus
terrestri navalique proelio victis, exercitum victorem non
bello, sed peste deleverint. Deferre se tamen civibus suis
non modica solatia, quod malis eorum hostes gaudere,
non gloriari possint ε quippe quum neque eos, qui mor-
tui sunt , a se occisos, neque e08‚ qui reversi sunt, a se
fugatos possint dicere. Praedam, quam relictis a se cas-
tris abstulerint, non esse talem, quam velut spolium victi
hostis ostentent: sed quam possessione vacua, fortuitis
dominorum mortibus, sicuti caduca occuparint. Quod
ad hostes pertinet, victores se recessisse: quod ad pes-
tem, victos. Nihil tamen se gravius ferre, quam quod inter
fortissimos viros mori non potuerit, servatusque sit. non
ad vitae jucunditatem⁷ sed ad ludibrium calamitatis.
Quanquam ubi miseras copiarum reliquias Carthaginem

reduxerit, se quoque secuturum commilitones suos;

