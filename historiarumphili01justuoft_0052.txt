:³4 JUSTIM

tionem in virtutem verterent, et iter, quod aliter non
pateret, ferro patefacerent, «Satis multos hostes in
Graecia remanere dictitans, nec augeri numerum re-
tinendo oportere, » quum vincere consilio ceteros non
posset, eumdem servum ad Xerxem mittit, certiorem-
que consilii facit3 et occupare transitum, maturata
fuga, jubet. Ille, perculsus nuntio, tradit ducibus milites
perducendos, ipse cum paucis Abydon contendit. Ubi
quum solutum pontem hybernis tempestatibus offendis-
set, piscatoria scapha trepidus trajecit. Erat res spec-
taculo digna, et aestimatione sortis humanae, rerum va-
rietate mirandae, in exiguo latentem videre navigio quem
paulo ante vix aequor omne capiebat3 carentem etiam
omni servorum ministerio, cujus exercitus propter mul-
titudinem terris graves erant. Nec pedestribus copiis,
quas ducibus assignaverat, felicius iter suit : siquidem
quotidiano labori (neque enim ulla est metuentibus
quies) etiam fames accesserat. Multorum deinde dierum
inopia contraxerat et pestem, tantaque foeditas morien—
tium fuit, ut viae cadaveribus implerentur, alite-sque et
bestiae, escae illecebris sollicitat-ze, exercitum seque-
rentur.

XIV. Interim Mardonius in Graecia Olynthum expu-
gnat. Athenienses quoque in spem pacis, amicitiamque
regis sollicitat, spondens incensae eorum urbis etiam in
majus restitutionem. Posteaquam nullo pretio libertatem
videt his venalem, incensis quae aedificare coeperant, co-
pias in Boeotiam transfert. Eo et Graecorum exercitus,
qui centum millium fuit, secutus est : ibique proelium

commissum. Sed fortuna regis cum duce mutata non est.

