1 38 JUSTINI

immensaque bella revocaverit, et a laribus jam quodam
modo suis, et ab ipso limine patriae abductos, inanibus
promissis deceperit ι nunc quoque amissis omnibus fe-
licis militiae quaestibus, ne victos quidem in misera et
inopi senecta quiescere sinat. 2> Ignaris deinde ducibus ,
confestim ad Antigonum legatos mittunt, petentes, «Ut
sua reddi jubeat. Is redditurum se pollicetur, si Eume-
nem sibi tradant. » Quibus cognitis, Eumenes cum pau-
cis fugere tentavit : sed retractus, desperatis rebus,
quum concursus multitudinis factus esset, petit, ut postre-
mum sibi alloqui exercitum liceret.

IV. Jussus ab universis dicere, facto silentio, laxa-
tisque vinculis, prolatam, sicut erat catenatus, manum
ostendit: «Cernitis, milites, inquit, habitum atque or-
namenta ducis vestri, quae mihi non hostium quisquam
imposuit: nam hoc etiam mihi solatio foret. Vos me ex
victore victum, vos me ex imperatore captivum fecistis.
Quater intra hunc annum in mea verba jurejurando ob—
stricti estis. Sed ista omitto (neque enim miseros con-
vicia decent] : unum oro, si propositorum Antigoni in
meo capite summa consistit, inter vos me velitis mori.
Nam neque illius interest, quemadmodum aut ubi cadam3
et ego fuero ignominia mortis liberatus. Hoc si impetro,
solvo vos jurejurando, quo toties vos sacramento mihi
devovistis. Aut si ipsos pudet roganti vim adhibere, fer-
rum huc date, et permittite, quod vos facturos pro im-
peratore jurastis, imperatorem pro vobis sine religione
jurisjurandi facere.» Quum non obtineret, preces in
iram vertit. «At vos, ait, devota capita, respiciant Dii
perjuriorum vindices, talesque vobis exitus dent, quales

