JITSTINI HISTORIARUM LIB. VIII. 77

censium, tametsi omnes exsecrarentur propter sacrile-
gium, plus tamen invidiae Thebanis, a quibus ad hanc
necessitatem compulsi fuerant, quam ipsis intulit. ltaque
auxilia his et ab Atheniensibus , et a Lacedaemoniis missa.
Prima igitur congressione Philomelus Thebanos castris
exuit. Sequenti proelio primus inter confertissimos dimi-
cans cecidit, et sacrilegii poenas impio sanguine luit. In
hujus locum dux Onomarchus creatur.

II. Adversus quem Thebani Thessalique non ex civi-
bus suis, ne victores potentiam ferre non possent, sed
Philippum, Macedoniae regem, ducem eligunt, et ex-
ternae dominationi, quam in suis timuerunt, sponte suc-
cedunt. Igitur Philippus, quasi sacrilegii, non Theba-
norum, ultor esset, omnes milites coronas laureas sumere
jubet, atque ita, veluti deo duce, in proelium pergit.
Phocenses, insignibus dei conspectis, conscientia delic-
torum territi, abjectis armis, fugam capessunt, poenas-
que violatae religionis sanguine et caedibus suis pendunt.
Incredibile, quantum ea res apud omnes nationes Phi-
lippo gloriae dedit. «Illum vindicem sacrilegii, illum ul-
torem religionum :quod orbis viribus expiari debuisset,
solum , qui piacula exigeret, exstitisse. Dignum itaque,
qui diis proximus haberetur, per quem deorum majestas
vindicata sit.» Sed Athenienses, audito belli eventu, ne
in Graeciam Philippus transiret, angustias Thermopyla-
rum, pari ratione, sicut antea advenientibus Persis, oc-
cupavere, sed nequaquam simili aut virtute aut causa:
siquidem tunc pro libertate Graeciae, nunc pro sacrilegio
publico; tunc a rapina hostium templa vindicaturi, nunc
adversus vindices templorum raptores defensuri: agunt-

