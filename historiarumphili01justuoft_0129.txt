HISTORIARUM LIB. XII. 111

tum. Ob hoc tredecim diebus otio a rege datis, ut visa
est uterum implesse, discessit. Post haec Alexander habi-
tum regum Persarum, et diadema insolitum antea regi-
bus macedonicis, velut in leges eorum, quos vicerat,
transiret, assumit. Quae ne invidiosius in se uno conspi-
cerentur, amicos quoque suos longam vestem auratam
purpureamque sumere jubet. Ut luxum quoque, sicuti
cultum, Persarum imitaretur, inter pellicum regiarum
greges electae pulchritudinis nobilitatisque, noctium vi-
ces dividit. His rebus ingentes epularum apparatus ad-
jicit, ne jejuna et destructa luxuria videretur, convi-
viumque juxta regiam magnificentiam ludis exornat:
immemor prorsus, tantas opes amitti his moribus, non
quaeri solere.

IV. Inter haec indignatio omnium totis castris erat,
a Philippo illum patre tantum degeneravisse, ut etiam
patriae nomen ejuraret, moresque Persarum assumeret,
quos propter tales mores vicerat. Sed ne solus vitiis co-
rum, quos armis subegerat. succubuisse videretur, miâ€”
litibus quoque suis permisit, si quarum captivarum con-
suetudine tenerentur, ducere uxores: existimans minorem
in patriam reditus cupiditatem futuram, habentibus in
castris imaginem quamdam larium, ac domesticae sedis,
simul et laborem militiae molliorem fore dulcedine uxo-
rum. In supplementa quoque militum minus exhauriri
posse Macedoniam , si veteranis patribus tirones filii suc-
cederent, militaturi in vallo, in quo essent nati3 con-
stantioresque futuri, si non solum tirocinia, verum et
incunabula in ipsis castris posuissent. Quae consuetudo in

successores quoque Alexandri mansit. Igitur et alimenta

