HISTORIARUM LIB. 11. 2 1

civitates occupavere. Ibi Epheso, multisque aliis urbibus
conditis, partem exercitus cum ingenti praeda domum
dimittunt. Reliquae , quae ad tuendum Asiae imperium re-
manserant, concursu barbarorum cum Marpesia regina
interficiuntur. In hujus locum filia ejus Orithya regno
succedit ε cui, praeter singularem belli scientiam, eximia
servatae in omne aevum virginitatis admiratio fuit. Hujus
virtute tantum additum gloriae et famae Amazonum es} ,
ut Herculi rex, cui x11 stipendia debebat, quasi impos-
sibile, imperaverit, ut arma reginae Amazonum sibi as-
ferret. Eo igitur profectus longis novem navibus, comi-
tante principum Graeciae juventute , inopinantes aggredi—
tur. Duae tum sorores Amazonum regna tractabant, An-
tiope et Orithya z sed Orithya foris bellum gerebat.
Igitur quum Hercules ad litus Amazonum applicuit, in-
frequens multitudo cum Antiopa regina, nihil hostile
metuente , erat. Qua re effectum est , ut paucae, repen-
tino tumultu excitae, arma sumerent, facilemque victo—
riam hostibus darent. Multae itaque caesae captaeque: in
his duae Antiopae sorores , Menalippe ab Hercule, Hip-
polyte a Theseo. Sed Theseus, obtenta in praemium cap-
tiva, eandem in matrimonium assumpsit, et ex ea genuit
Hippolytum. Hercules post victoriam, Menalippen cap-
tivam sorori reddidit, et pretium arma reginae accepit.
Atque ita functus imperio, ad regem revertitur. Sed Ori-
thya , ubi comperit bellum sororibus illatum, et rapto·
rem esse Atheniensium principem, hortatur comites,
«Frustraque et Ponti sinum, et Asiam edomitam esse
dicit, si Graecorum non tam bellis, quam rapinis pa·
teant. υ Auxilium deinde a Sagillo, rege Scythiae, petit:

