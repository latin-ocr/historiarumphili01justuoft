(s. instrui
Herculis, unde originem gens AEacidarum trahat3 acta-
que Thebis a patre ejus Philippo pueritia. Rogat, «Urbi
parcat, quae majores ejus partim apud se genitos deos
adoret, partim educatos summae majestatis reges viderit.»
Sed potentior fuit ira, quam preces. Itaque urbs diruitur:
agri inter victores dividuntur : captivi sub corona ven-
duntur: quorum pretium non ex ementium commodo,
sed ex inimicorum odio extenditur. Miseranda res Athe-
niensibus visa. Itaque portas refugiis profugorum contra
interdictum regis aperuere. Quam rem ita graviter tulit
Alexander, ut secunda legatione denuo bellum deprecan-
tibus, ita demum remiserit, ut oratores et duces , quo-
rum fiducia toties rebellent, sibi dedantur : paratisque

Atheniensibus, ne cogantur subire bellum, eo res re-

ducta est, ut, retentis oratoribus, duces in exsilium age- ’

rentur :qui ex continenti ad Darium profecti, non me-
diocre momentum Persarum viribus accessere.

V. Proficiscens ad persicum bellum, omnes novercae
suae cognatos, quos Philippus in excelsiorem dignitatis
locum provehens, imperiis praefecerat, interfecit. Sed
nec suis, qui apti regno videbantur, pepercit, ne qua
materia seditionis, procul se agente, in Macedonia re-
maneret : et reges stipendiarios conspectioris ingenii ad
commilitium secum trahit, segniores ad tutelam regni
relinquit. Adunato deinde exercitu naves onerat: unde
conspecta Asia incredibili ardore mentis accensus, duo-
decim aras deorum in belli vota statuit. Patrimonium
omne suum, quod in Macedonia Europaque habebat,
amicis dividit, «Sibi Asiam sufficere» praefatus. Priusquam

ulla navis litore excederet, hostias caedit, petens «Vic-

