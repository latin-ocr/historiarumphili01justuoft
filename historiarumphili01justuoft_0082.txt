64 JUSTINI

« Opulentissimi regis bella inopia dilabi3 et, qui exerci-
tum parem hostibus habeat, pecunia vinci, qua praestet;
inferioremque eum ea parte virium inveniri, qua longe
superior sit.» Postulat, ι( Dari sibi ministrum impemae,
quia pluribus id mandare perniciosum sit. „ Dato stipen-
dio, ad classem remittitur; nec moram agendis rebus
facit : multa fortiter, multa feliciter agit : agros hostiles
vastat : urbes expugnat : et, quasi tempestas quaedam,
cuncta prosternit. Quibus rebus territi Lacedaemonii, ad
patriae subsidium revocandum ab Asia Agesilaum decer-
nunt.

ΙΠ. Interim Pisandrus, ab Agesilao proficiscente dux
patriae relictus, ingentem classem summis viribus in-
struit, fortunam belli tentaturus. Nec non et Conon, tunc ,
primum cum hostium exercitu concursurus, magna cura
ordinat suos, Summa igitur (non) tam ducum in eo proe-
lio, quam militum aemulatio fuit. Nam et ipse dux Co-
non non tam Persis, quam patriae studebat, et sicut, af-
flictis Atheniensium rebus, auctor amissae dominationis
fuerat, sic volebat idem haberi redditae, patriamque vin-
cendo recipere, quam victus amiserat : eo speciosius,
quod ne ipsorum quidem Atheniensium, sed alieni im-
perii viribus dimicet, pugnaturus periculo regis, victurus
praemio patriae3 gloriamque diversis artibus, quam prio-
res civitatis suae duces, consecuturus ε quippe illos, vin-
cendo Persas, patriam defendisse3 se, Persas victores fa-
ciendo, restituturum patriam esse. Porro Pisandrus pro
conjunctione Agesilai, etiam virtutum aemulator erat3
contendebatque ne a rebus gestis ejus et gloriae splen-

dore decederem neve tot bellis ac seculis quaesitum im-

