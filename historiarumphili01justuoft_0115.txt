HISTORIARUM LlB. xl. 97

toriam bello, quo toties a Persis petitae Graeciae ultor
electus sit : quibus longa jam satis et matura imperia
contigisse, quorumque tempus esse vices excipere me-
lius acturos.» Sed nec exercitus ejus alia, quam regis
animorum praesumptio fuit :quippe obliti omnes conju-
gum liberorumque, et longinquae a domo militiae, persi-
cum aurum, et totius Orientis opes,jam quasi suam prae-
dam ducebant, nec belli periculorumque, sed divitiarum
meminerant. Quum delati in continentem essent, pri-
mus Alexander jaculum velut in hostilem terram jecit;
armatusque de navi tripudianti similis prosiluit, atque
ita hostias caedit , precatus, « Ne se regem illae terrae in-
vitae accipiant. «In Ilio quoque ad tumulos heroum, qui
trojano bello ceciderant, parentavit.

VI. Inde hostem petens, milites a populatione Asiae
prohibuit, «Parcendum suis rebus praefatus, nec per-
denda ea, quae possessuri venerint.» In exercitu ejus
fuere peditum xxx duo millia, equitum quatuor millia
quingenti, naves centum Lxxxu. Hac tam parva manu
universum terrarum orbem utrum admirabilius vicerit,
an aggredi ausus fuerit, incertum est. Quum ad tam pe-
riculosum bellum exercitum legeret, non juvenes robus-
tos, nec primum florem aetatis, sed veteranos plerosque,
etiam emeritae militiae, qui cum patre patruisque mili·
taverant, elegit, ut non tam milites, quam magistros mi—
litiae electos putares. Ordines quoque nemo nisi sexage-
narius duxit:i1t, si principia castrorum cerneres, sena-
tum te alicujus priscae reipublicae videre diceres. Itaque
nemo in proelio fugam, sed victoriam cogitavit ε nec in
pedibus cuiquam spes, sed in lacertis fuit. Contra rex

0-

1. s

