HISTORIARUM LIB. XXII. ¹9¹

conis innocentis exsilium : nunc in Hamilcarem patruum
suum tacita suffragia , quod Agathoclem socium illis fa-
cere, quam hostem maluerit. Haec quum in maxima po-
puli concione vociferatus esset, exspiravit.

VIII. Interea Agathocles, profligatis in Africa rebus ,
tradito Archagatho filio exercitu, in Siciliam recurrit,
nihil actum in Africa existimans, si amplius Syracusae
obsiderentur. Nam post occisum Hamilcarem, Gisconis
filium, novus eo a Poenis missus exercitus fuerat. Statim
igitur primo adventu ejus omnes Siciliae urbes, auditis
rebus quas in Africa gesserat, certatim se ei tradunt:
atque ita pulsis e Sicilia Poenis, totius insulae imperium
occupavit. In Africam deinde reversus, seditione militum
excipitur. Nam stipendiorum solutio in adventum patris
dilata a filio fuerat. Igitur, ad concionem vocatos blan-
dis verbis permulsit : « Stipendia illis non a se flagitanda
esse, sed ab hoste quaerenda : communem victoriam,
communem praedam, futuram. Paulum modo adniteren-
tur, dum belli reliquiae peragantur, quum sciant, Cartha-
ginem captam spes omnium expleturam. >³ Sedato militari
tumultu, interjectis diebus ad castra hostium exercitum
ducit : ibi inconsultius proelium committendo, majorem
partem exercitus perdidit. Quum itaque in castra fugis·-
set, versamque in se invidiam temere commissi belli vi-
deret, pristinamque offensam non depensi stipendii me-
tueret, concubia nocte solus a castris cum Archagatho
filio profugit. Quod ubi milites cognovere, haud secus,
quam si ab hoste eapti essent, trepidavere ε «Bis se a
rege suo in mediis hostibus relictos esse, » proclamantes:
«salutemque suam desertam ab eo esse, quorum ne se-

