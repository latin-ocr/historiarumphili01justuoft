124 JUSTINI HISTORIARL'M LIB. XII.

Accepto deinde imperio, «Regem se terrarum omnium
ac mundi » appellari jussit : tantamque fiduciam sui mi-
litibus fecit, ut, illo praesente, nullius hostis arma nec
inermes timuerint. Itaque cum nullo hostium unquam
congressus est, quem non vicerit z nullam urbem obse-
dit, quam non expugnaverit ε nullam gentem adiit,
quam non calcaverit. Victus denique ad postremum est,
non virtute hostili, sed insidiis suorum, et fraude civili.

