160 JUSTINI

pars militum ejus caesa; majoremque gloriam ejus victo-
riae, quam laetitiam habuit. Hujus pugnae eventum multae
civitates secutae Pyrrho se tradunt. Inter ceteras etiam
Locri, prodito praesidio romano, ad Pyrrhum deficiunt.
Ex ea praeda Pyrrhus cc captivos milites Romam gratis
remisit, ut, cognita virtute ejus, Romani cognoscerent
etiam liberalitatem. Interjectis deinde diebus, quum so·
ciorum exercitus supervenisset, iterato proelium cum Ro-
manis facit, in quo par fortuna priori bello fuit.

Π. Interea Mago, dux Carthaginiensium in auxilium
Romanorum cum cxx navibus missus senatum adiit,
«AEgre tulisse Carthaginienses affirmans, quod bellum
in Italia a peregrino rege paterentur: ob quam causam
missum se, ut, quoniam externo hoste oppugnarentur,
externis auxiliis juvarentur.» Gratiae a senatu Carthagi— ⁷
niensibus actae, auxiliaque remissa. Sed Mago, punico
ingenio, post paucos dies tacitus, quasi pacificator Car-
thaginiensium, Pyrrhum adit, speculaturus consilia ejus
de Sicilia, quo eum arcessiri fama erat. Nam Romanis
eadem causa mittendi auxilii Carthaginiensibus fuerat,
ut romano bello, ne iu Siciliam transire posset Pyr—
rhus, in Italia detineretur. Dum haec aguntur, legatus a
senatu romano Fabricius Luscinus missus, pacem cum
Pyrrho composuit. Ad quam confirmandam Cineas Ro-
mam cum ingentibus a Pyrrho donis missus, neminem ,
cujus doinus muneribus pateret, invenit. Huic continen-
ziae Romanorum simile exemplum iisdem ferme tempo-
ribus fuit. Nam missi a senatu in AEgyptum legati quum
ingentia sibi a Ptolemaeo rege missa munera sprevissent,

interjectis diebus, ad coenam invitatis aureae coronae missae

