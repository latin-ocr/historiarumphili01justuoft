6 JUSTINI

portendi, » responderunt. Hoc responso exterritus, ne-
que claro viro, neque civi filiam, ne paterna materna-
que nobilitas nepoti animos extolleret, sed ex gente,
obscura tunc temporis, Persarum, Cambysi‚ mediocri
viro, in matrimonium tradidit. Ac ne sic quidem som-
nii metu deposito, gravidam ad se filiam arcessit, ut
sub avi potissimum oculis partus necaretur. Natus in-
fans datur occidendus Harpago, regis amico et arcano-
rum participi. Is veritus, si ad filiam, mortuo rege, ve-
nisset imperium, quia nullum Astyages virilis sexus ge-
nuerat, ne illa necati infantis ultionem, quam a patre
non potuisset, a ministro exigeret, pastori regii pecoris
puerum exponendum tradit. Forte eodem tempore et
ipsi pastori filius natus erat. Ejus igitur uxor, audita re-
gii infantis* expositione, summis precibus rogat, « Sibi
adferri ostendique puerum. 2) Cujus precibus fatiga-
tus pastor, reversus in silvam, invenit juxta infan-
tem canem feminam, parvulo ubera praebentem‚ et
a feris alitibusque defendentem. Motus et ipse mise-
ricordia‚ qua motam etiam canem viderat, puerum de-
fert ad stabula, eadem cane anxie prosequente. Quem
ubi in manus mulier accepit, veluti ad notam puer al·
lusit : tantusque in illo vigor, et dulcis quidam blan-
dientis risus apparuit, ut pastorem uxor ultro rogaret,
« [Quo suum partum pro illo exponeret] permitteret
[que] sibi, sive fortunae ipsius, sive spei suae puerum
nutrire. » Atque ita permutata sorte parvulorum, hic
pro filio pastoris educatur3 ille pro nepote regis exponi-
tur. Nutrici Spaco postea nomen fuit, quia canem Persae

sic vocant.

