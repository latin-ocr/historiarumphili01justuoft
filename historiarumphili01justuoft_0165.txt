HISTORIARUM Lxss. XV. ยน47

somno captus jaceret, leo ingentis formae ad dormientem
accessit, sudoremque profluentem lingua ei detersit, ex-
pergefactumque blande reliquit. Hoc prodigio primum
ad spem regni impulsus, contractis latronibus, Indos ad
novitatem regni sollicitavit. Molienti deinde bellum ad-
versus praefectos Alexandri elephantus ferus infinitae ma-
gnitudinis ultro se obtulit, et, veluti domita mansue-
tudine, eum tergo excepit, duxque belli, et proeliator
insignis fuit. Sic acquisito regno, Sandrocottus ea tem-
pestate, qua Seleucus futurae magnitudinis fundamenta
jaciebat, Indiam possidebat. : cum quo, facta pactione,
Seleucus, compositisque in Oriente rebus, in bellum
Antigoni descendit. Adunatis igitur omnium sociorum
copiis, proelium committitur3 in eo Antigonus occiditur,
Demetrius, filius ejus, in fugam vertitur. Sed socii, profli-
gato hostili bello, denuo in semet ipsos arma verterunt,
et quum (le praeda non convenirent , iterum in duas fac-
tiones diducuntur. Seleucus Demetrio, Ptolemaeus Ly-
simacho junguntur. Cassandro defuncto Philippus filius
succedit. Sic, quasi ex integro, nova Macedoniae bella

nascuntur.

10.

