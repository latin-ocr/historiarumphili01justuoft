HISTORIARUM LIB. Ι. 7

V. Puer deinde quum inter pastores esset, Cyri no-
men accepit. Mox rex inter ludentes sorte delectus,
quum per lasciviam contumaces flagellis cecidisset, a
parentibus puerorum querela est regi delata, indignan-
tibus, a servo regio ingenuos homines servilibus verbe-
ribus affectos. Ille arcessito puero et interrogato, quum,
nihil mutato vultu, «Fecisse se ut regem, ›> respondis-
set, admiratus constantiam, in memoriam somnii res-
ponsique revocatur. Atque ita quum et vultus simili-
tudo , et expositionis tempora, et pastoris confessio con-
venirent, nepotem agnovit. Et quoniam defunctus sibi
somnio videretur, agitato inter pastores regno, animum
minacem duntaxat in illo fregit. Ceterum Harpago
amico suo infestus, in ultionem servati nepotis, filiurn
ejus interfecit, epulandumque patri tradidit. Sed Harpa-
gus ad praesens tempus dissimulato dolore, odium regis
in vindictae occasionem distulit. Interjecto deinde tem-
pore, quum adolevisset Cyrus,.dolore orbitatis admoni-
tus, scribit ei : (ε Ut ablegatus in Persas ab avo fuerit :
ut occidi eum parvulum avus jusserit : ut beneficio suo
servatus sit ε ut regem offenderit ε ut filium amiserit. »
Hortatur, « Exercitum paret, et pronam ad regnum
viam ingrediatur, » Medorum transitionem pollicitus.
Epistola, quia palam ferri nequibat, re is custodibus
omnes aditus obsidentibus, exenterato lepori inseritur,
lepusque in Persas Cyro ferendus fido servo traditur :
addita retia, ut sub specie venationis dolus lateret.

VI. Lectis ille epistolis, eadem somnio aggredi jussus
est : sed praemonitus, ut, quem primum postera die ob-
vium habuisset, socium coeptis assumeret. Igitur, ante-

