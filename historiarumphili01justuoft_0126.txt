ἈΛΛ *aaa »ww ι vu mmmm ιινν ι ινιιικννιΝνὶνννιιι-ικηῑνν Mt ινιὶ. tum m mm υικςιννυὶκη ν

LIBER XII.

I. ALEXANDER in persequendo Dario amissos milites
magnis funerum impensis extulit, reliquis expeditionis
ejus sociis tredecim millia talentum divisit. Equorum
maj0r pars aestu amissa, inutilesque etiam, qui super-
fuerant, facti. Pecunia omnis, centum nonaginta millia
talentum, Ecbatana congesta, eique Parmenio praepo-
situs. Dum haec aguntur, epistolae Antipatri e Maoedo-
nia ei redduntur, quibus bellum Agidis, regis Sparta
norum, in Graecia3 bellum Alexandri, regis Epiri, in
Italia3 bellum Zopyrionis, praefecti ejus, in Scythia, con-
tinebatur. Quibus varie affectus, plus tamen laetitiae,
cognitis mortibus duorum aemulorum regum, quam do-
loris amissi cum Zopyrione exercitus, suscepit. Namque
post profectionem Alexandri, Graecia ferme omnis, in
occasionem recuperandae libertatis, ad arma concurre-
rat, auctoritatem Lacedaemoniorum secuta, qui Phi-
lippi Alexandrique pacem soli spreverant, et leges res·
puerant. Dux hujus belli Agis, rex Lacedaemoniorum,
fuit. Quem motum Antipater, contractis militibus, in
ipso ortu oppressit. Magna tamen utrinque caedes fuit.
Agis rex quum suos terga dantes videret, dimissis satel-
litibus, ut Alexandro felicitate, non virtute inferior vi-
deretur, tantam stragem hostium edidit, ut agmina in-

