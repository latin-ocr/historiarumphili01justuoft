JUSTINI HISTORIARUM LlB. xli. ¹09

tei-dum fugaret. Ad postremum, etsi a multitudine vic-
tus, gloria tamen omnes vicit.

Π. Porro Alexander, rex Epiri, in Italiam a Taren-
tinis, auxilia adversus Brutios deprecantibus, sollicitatus,
ita cupide profectus fuerat, veluti in divisione orbis ter-
rarum, Alexandro, Olympiadis sororis suae filio, Oriens,
sibi Occidens sorte contigisset3 non minorem rerum
materiam in Italia, Africa, Siciliaque, quam illein Asia,
et in Persis habiturus. Huc accedebat, quod , sicut
Alexandro Magno delphica oracula insidias in Macedo-
nia , ita huic responsum Dodonaei Jovis circa urbem Pan-
dosiam, amnemque Acherusium praedixerat. Quae utra-
que quum in Epiro essent, ignarus eadem et in Italia
esse, ad declinanda fatorum pericula, peregrinam mili-
tiam cupidius elegerat. Igitur, quum in Italiam venisset,
primum illi bellum cum Apulis fuit : quorum cognito
urbis fato, brevi post tempore pacem et amicitiam cum
rege eorum fecit, Erat namque tunc temporis urbs Apu-
lis Brundisium, quam AEtoli, secuti dudum fama re-
rum in Troja gestarum clarissimum ac nobilissimum du-
cem Diomedem, condiderant : sed pulsi ab Apulis, con-
sulentes oracula, responsum acceperant, «Locum, quem
repetissent, perpetuo possessuros. » Hac igitur ex causa,
per legatos cum belli comminatione, restitui sibi ab
Apulis urbem postulaverant. Sed ubi Apulis oraculum
innotuit, interfectos legatos in urbe sepelierunt, perpe-
tuam ibi sedem habituros. Atque ita defuncti responso,
diu urbem possederunt. Quod factum quum cognovisset,
Alexander, antiquitatis fata veneratus, bello Apulorum

abstinuit. Gessit et cum Brutiis Lucanisque bellumj,

