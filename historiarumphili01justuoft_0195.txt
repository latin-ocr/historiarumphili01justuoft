HISTORIARUM LIB. XX. 177

nifestant. Sed ccc ex juvenibus, quum sodalitii juris
sacramento quodam nexi, separatam a ceteris civibus
vitam exercerent, quasi coetum clandestinae conjurationis
haberent, civitatem in se converterunt: quae eos, quum
in unam domum convenissent, cremare voluit. In quo
tumultu Lx ferme periere : ceteri in exsilium profecti.
Pythagoras autem quum annos xx Crotonae egisset, Me-
tapontum migravit, ibique decessit : cujus tanta admi-
ratio fuit, ut ex domo ejus templum facerent, eumque
pro deo colerent.

V. Igitur Dionysius tyrannus, quem supra a Sicilia ¹
exercitum in Italiam trajecisse, bellumque Graecis in—
tulisse , memoravimus , expugnatis Locris , Crotonienses ,
vix vires longo otio ex prioris belli clade resumentes,
aggreditur : qui fortius cum paucis tanto exercitui ejus ,
quam antea cum tot millibus Locrensium paucitati, reS«
titerunt. Tantum virtutis paupertas adversus insolentes
divitias habet, tantoque insperata interdum sperata vic-
toria certior est. Sed Dionysium gerentem bellum legati
Gallorum, qui ante menses Romam incenderant, socie-
tatem amicitiamque petentes adeunt : «Gentem suam
inter hostes ejus positam esse, magnoque usui ei futu-
ram vel in acie bellanti , vel de tergo intentis in proelium
liostibus,» affirmant. Grata legatio Dionysio fuit. Ita
pacta societate, et auxiliis Gallorum auctuS, bellum ve-
lut ex integro restaurat. His autem Gallis causa in Ita-
liam veniendi‚ sedesque novas quaerendi, intestina dis-
cordia, et assiduae domi dissensiones fuere : quarum
taedio quum in Italiam venissent, sedibus Thuscos ex-
pulerunt, et Mediolanum, Comum, Brixiam , Veronam,

1. 19.

