HISTORIARUM LIB. XI. 10 1

immortalibus datae possessionis admonere. Post haec proe-
lium ingentibus animis committitur. In eo uterque rex
vulneratur. Tamdiu certamen anceps fuit, quoad fuge-
ret Darius. Exinde caedes Persarum secuta est. Caesa
sunt pediturn unum et sexaginta millia, equitum decem
millia: capta quadraginta millia. Ex Macedonibus ceci-
dere pedestres cxxx, equites cL. In castris Persarum
multum auri ceterarumque opum inventum. Inter cap-
tivos castrorum, mater, et uxor eademque soror, et
filiae duae Darii fuere. Ad quas visendas hortandasque
quum Alexander venisset, conspectis armatis, invicem
se amplexae, velut statim moriturae, complorationem
ediderunt. Provolutae deinde genibus Alexandri, non rnor—
tem, sed dum Darii corpus sepeliant, dilationem mor-
tis deprecantur. Motus tanta mulierum pietate Alexan-
der, et Darium vivere dixit, et timentibus mortis metum
dempsit, easque haberi ut reginas praecepit. Filias quo-
que non sordidius dignitate patris sperare matrimonium
jussit.

X. Post haec opes Darii, divitiarumque apparatum
contemplatus, admiratione tantarum rerum capitur.
Tunc primum luxuriosa convivia, et magnificentiam epu·
larum sectari : tunc Barsinem captivam diligere propter
formae pulchritudinem coepit. A qua postea susceptum
puerum Herculem vocavit. Memor tamen adhuc Darium
vivere, Parmenionem ad occupandam persicam classem,
aliosque amicos ad recipiendas Asiae civitates misit3 quae
statim, audita fama victoriae, ipsis Darii praefectis cum
auri magno pondere tradentibus se, in potestatem vic-

torum venerunt. Tunc in Syriam proficiscitur : ubi ob-

