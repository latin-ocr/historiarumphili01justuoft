HISTORIARUM LIB. IX. 89

risset, in cruce pendentis Pausaniae capiti, eadem nocte
qua venit, coronam auream imposuit τ quod nemo alius
audere, nisi haec, superstite Philippi filio, potuisset. Pau-
cos deinde post dies, reflxum corpus interfectoris super
reliquias mariti cremavit3 et tumulum ei eodem fecit in
loco, parentarique eidem quotannis, incussa populo su-
perstitione, curavit. Post haec Cleopatram, a qua pulsa
Philippi matrimonio fuerat, in gremio ejus prius filia in·
terfecta, finire vitam suspendio coegit, spectaculoque
pendentis ultionem potita est, ad quam per parricidium
festinaverat. Novissime gladium, quo rex percussus est,
Apollini sub nomine Myrtales consecravit: hoc enim no-
men ante Olympiadis parvulae fuit. Quae omnia ita pa-
lam facta sunt, ut timuisse videatur, ne facinus ab ea
commissum non probaretur.

VIII. Decessit Philippus XL et v11 annorum, quum
annis xxv regnasset. Genuit ex Larissaea saltatrice filium
Aridaeum‚ qui post Alexandrum regnavit. Habuit et alios
multos ex variis matrimoniis regio more susceptos, qui
partim fato, partim ferro periere. Fuit rex armorum ‚
quam conviviorum apparatibus studiosior, cui maximae
opes erant instrumenta bellorum : divitiarum quaestu,
quam custodia solertior. Itaque inter quotidianas rapinas
semper inops erat. Misericordia in eo et perfidia pari
jure dilectae. Nulla apud eum turpis ratio vincendi. Blan-
dus pariter et insidiosus alloqui03 qui plura promitte-
ret, quam praestaret : in seria et jocos artifex. Amicitias
utilitate, non fide colebat. Gratiam fingere in odio, in
gratia offensam simulare, instruere inter concordantes

odia, apud utrumque gratiam quaerere, solennis illi con-

