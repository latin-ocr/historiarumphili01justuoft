ι ι υνυνινιννν ἢ xxxxv! uwwwwvthwvxuvvxmwnwwvmvwvxvvw x xxx Ἃυνννννιιιῑνὶιῑὶ *vu

LIBER X.

I. ARTAXERXI, regi Persarum, ex pellicibus cxv filii
fuere, sed tres tantum justo matrimonio suscepti, Darius,
Ariarathes, et Ochus. Ex his Darium contra morem
Persarum, apud quos rex non nisi morte mutatur, per
indulgentiam pater regem vivus fecit, nihil sibi ablatum
existimans, quod in filium contulisset, sinceriusque gau-
dium ex procreatione capturus, si insignia majestatis
suae vivus in filio conspexisset. Sed Darius, post nova
paternae pietatis exempla, interficiendi patris consilium
cepit ε sceleratus, si solus parricidium cogitasset3 tanto
sceleratior, quod in societatem facinoris assumptos quin-
quaginta fratres fecit parricidas. Ostenti prorsus genus,
ubi in tanto populo non solum sociari, verum etiam si-
leri parricidium potuit; ut ex quinquaginta liberis nemo
inventus sit, quem aut paterna majestas, aut veneratio
senis, aut indulgentia patris, a tanta immanitate revo-
caret. Adeone vile paternum nomen apud tot numero
filios fuit, ut, quorum praesidio tutus etiam adversus
hostes esse debuerat, eorum insidiis circumventus, tu·
tior ab hostibus, quam a filiis fuerit?

II. Causa parricidii sceleratior ipso parricidio fuit.
Occiso quippe Cyro fraterno bello, cujus mentio supra
habita cst, Aspasiam, pellicem ejus, rex Artaxerxes in

