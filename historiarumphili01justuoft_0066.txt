48 JUSTINI
Quippe decedens quum filios parvulos reliquisset, tute-
lamque eorum Micytho, spectatae fidei servo, commisis-
set, tantus amor memoriae ejus apud omnes fuit, ut pa-
rere servo ‚ quam deserere regis filios mallent3 principes-
que civitatis, obliti dignitatis suae, regni majestatem admi-
nistrari per servum paterentur. Imperium Siciliae etiam
Carthaginienses tentavere3 diuque varia victoria cum
tyrannis dimicatum. Ad postremum, amisso Hamilcare
imperatore cum exercitu, aliquantisper quievere victi.
III. Medio tempore quum Rhegini discordia labora-
rent, civitasque per dissensionem divisa in duas partes
esset, veterani ab altera parte ab Himera in auxilium vo-

cati, pulsis civitate, contra quos implorati fuerant, et

mox caesis, quibus tulerant auxilium, urbem cum conju-

gibus et liberis sociorum occupavere3 ausi facinus nulli
tyranno comparandum : quippe ut Rheginis melius fue-
rit vinci , quam vicisse. Nam sive victoribus captivitatis
jure servissent, sive amissa patria exsulare necesse ha-
buissent, non tamen, inter aras et patrios lares truci-
dati, crudelissimis tyrannis patriam cum conjugibus ac
liberis praedam reliquissent. Catinienses quoque, quum
Syracusanos graves paterentur, diffisi viribus suis, auxi-
lium ab Atheniensibus petivere ε qui, seu studio majoris
imperii, quo Asiam Graeciamque penitus occuparent,
seu metu factae pridem a Syracusanis classis, ne Lacedae-
moniis illae vires accederent, Lamponium ducem cum
classe in Siciliam misere, ut, sub specie ferendi Cati-
niensibus auxilii, tentarent Siciliae imperium. Et quo-
niam prima initia, frequenter caesis hostibus, prospera

fuerant, majore denuo classe, et robustiore exercitu,

l
Ξ
ἶ
η

