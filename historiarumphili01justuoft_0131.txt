HISTORIARUM LIB. XII. 113

Parapammenos, AdaspiOS, ceterosque populos, qui in
radice Caucasi morabantur, subegit. Interea unus cx
amicis Darii Bessus, vinctus perducitur, qui regem non
solum prodiderat, verum et interfecerat. Quem in ul-
tionem perfidiae excruciandum fratri Darii tradidit3 re-
putans, non tam hostem suum fuisse Darium , quam ami-
cum ejus, a quo esset occisus. Et ut his terris nomen
relinqueret, urbem Alexandriam super amnem Tanain
condidit, intra diem septimum decimum muro Π mil-
lium passuum consummato, translatis eo trium civita-
tum populis, quas Cyrus condiderat. In Bactrianis quo-
que Sogdianisque XII urbes condidit, distributis his,
quoscunque in exercitu seditiosos habebat.

VI. His ita gestis, solenni die amicos in convivium
vocat z ubi orta inter ebrios rerum a Philippo gestarum
mentione, praeferre se patri ipse, rerumque suarum ma-
gnitudinem extollere coelo tenus coepit, assentante ma-
jore convivarum parte. Itaque, quum unus e senibus
Clitus, fiducia amicitiae regiae, cujus palmam tenebat,
memoriam Philippi tueretur, laudaretque ejus res gestaS,
adeo regem offendit, ut, telo a satellite rapto, eundem
in convivio trucidaverit. Qua caede exsultans, mortuo
patrocinium Philippi, laudemque paternae militiae objec-
tabat. Postquam satiatus caede animus conquievit, et in
irae locum successit aestimatio, modo personam occisi,
modo causam occidendi considerans, pigere eum facti
coepit : quippe paternas laudes tam iracunde accepisse
se, quam nec convicia debuisset3 amicumque senem et
innoxium, a se occisum inter epulas et pocula, dolebat.
Eodem igitur furore in poenitentiam, quo pridem in

ι. 8

