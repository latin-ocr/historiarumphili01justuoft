1 26 ⁸ JUSTINI

vectigali (tributo) tricena millia. Sed nec amici Alexan-
dri frustra regnum spectabant : nam ejus virtutis ac ve-
nerationis erant, ut singulos reges putares. Quippe ea
formae pulchritudo, et proceritas corporis, et virium ac
sapientiae magnitudo in omnibus fuit, ut, qui eos igno-
raret, non ex una gente, sed ex toto terrarum orbe elec-
tos judicaret. Neque enim unquam ante Macedonia, vel
ulla gens alia, tam clarorum virorum proventu floruit z
quos primo Philippus, mox Alexander, tanta cura lege-
rat, ut non tam ad societatem belli, quam in successio-
nem regni, electi viderentur. Quis igitur miretur, tali-
bus ministris orbem terrarum victum, quum exercitus
Macedonum tot, non ducibus, sed regibus regeretur?
qui nunquam sibi reperissent pares, si non inter se con·
currissent : multosque Macedonia pro uno Alexandros
habuisset, nisi fortuna eos aemulatione virtutis in perni-
ciem mutuam armasset.

II. Ceterum, occiso Alexandro, non ut laeti, ita et
securi fuere , omnibus unum locum competentibus : nec
minus milites invicem se timebant, quorum et libertas
solutior , et favor incertus erat. Inter ipsos vero aequali-
tas discordiam augebat, nemine tantum ceteros exce-
dente, ut ei aliquis se submitteret. Armati itaque in re-
giam coeunt, ad formandum rerum praesentium statum.
Perdiccas censet, «Roxanes exspectari partum, quae,
exacto mense octavo, matura jam ex Alexandro erat3
et si puerum peperisset, hunc dari successorem patri. >³
Meleager negat «Differenda in partus dubios consilia,
nec exspectandum, dum reges nascerentur, quum jam

genitis uti liceret. Seu puer illis placeat, esse Pergami

