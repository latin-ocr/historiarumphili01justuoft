174 JUSTINI

Quid tractus omnis Campaniae? Quid Brutii , Sabinique?
Quid Samnites? Quid Tarentini? quos Lacedaemone pro-
fectos, Spuriosque vocatos accepimus. Thurinorum ur-
bem condidisse Philocteten ferunt, ibique adhuc monu-
mentum ejus visitur, ct Herculis sagittae in Apollinis
templo , quae fatum Trojae fuere.

ΙΙ. Metapontini quoque in templo Minervae ferra·
menta, quibus Epeus, a quo conditi sunt, equum tro-
janum fabricavit, ostentant. Propter quod omnis illa pars
Italiae Masor Graecia appellata est. Sed principio ori-
ginum Metapontini cum Sybaritanis et Crotoniensibus
pellere ceteros Graecos Italia statuerunt. Quum primum
urbem Sirim cepissent, in expugnatione ejus quinqua-
ginta juvenes amplexos Minervae simulacrum, sacerdo-
temque deae velatum ornamentis, inter ipsa altaria tru-
cidaverunt. Ob haec quum peste et seditionibus vexaren-
tur, priores Crotonienses Delphicum oraculum adierunt.
Responsum his est, «finem mali fore, si violatum Mi-
nervae numen, et interfectorum manes placassent.» Ita-
que quum statuas juvenibus justae magnitudinis, et in-
primis Minervae fabricare coepissent, Metapontini, co-
gnito oraculo deorum, occupandam manium et deae pa-
cem rati, juvenibus modica et lapidea simulacra ponunt,
et deam panificiis placant. Atque ita pestis utrobique
sedata est, quum alteri magnificentia, alteri velocitate
certassent. Recuperata sanitate, non diu Crotonienses
quievere. Itaque indignanteS, in oppugnatione Siris
auxilium contra se a Locrensibus latum, bellum his in-
tulerunt. Quo metu territi Locrenses ad Spartanos de·

currunt : auxilium supplices deprecantur, Illi longinqua

