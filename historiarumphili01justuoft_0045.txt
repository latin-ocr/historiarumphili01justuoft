HISTORIARUM LIB. ΙΙ. 27

num. » Qua voce ejusdem se tyranni victorem, post vindic-
tam pudicitiae sororis, ostendit. Hujus virtute quum admo-
nita civitas libertatis esset, tandem Hippias regno pulsus,
in exsilium agitur : qui profectus in Persas, ducem se Da-
rio, inferenti Atheniensibus bellum, sicuti supra signifi-
* catum est, adversus patriam suam offert. Igitur Athe-
nienses, audito Darii adventu, auxilium a Lacedaemoniis
socia tum civitate, petiverunt. Quos ubi viderunt quatri-
dui teneri religione, non exspectato auxilio, instructis de-
cem millibus civium, et Plataeensibus auxiliaribus mille,
adversus sexcenta millia hostium,in campos Marathonios
in proelium egrediuntur. Miltiades et dux belli erat, et
auctor non exspectandi auxilii : quem tanta fiducia cepe-
rat, ut plus praesidii in celeritate, quam in sociis duceret.
Magna igitur in pugnam euntibus alacritas animorum fuit,
adeo ut, quum mille passus inter duas acies essent, citato
cursu ante jactum sagittarum ad hostem venerint. Nec
audaciae ejus eventus defuit. Pugnatum est enim tanta
virtute, ut hinc viros, inde pecudes putares. Victi Persae
in naves confugerunt ε ex quibus multae suppressae, multae
captae sunt. In eo praelio tanta virtus singulorum fuit, ut,
cujus laus prima esset, difficile judicium videretur. Inter
ceteros tamen Themistoclis adolescentis gloria emicuit,
in quo jam tunc indoles futurae imperatoriae dignitatis
apparuit. Cynaegiri quoque, militis atheniensis, gloria
magnis scriptorum laudibus celebrata est: qui post proe-
lii innumeras caedes, quum fugientes hostes ad naves
egisset, onustam navem dextra manu tenuit, nec prius
dimisit, quam manum amitteret : tum quoque amputata

dextra, navem sinistra comprehendit ε quam et ipsam

