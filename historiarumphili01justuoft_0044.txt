α 6 J USTINl

derentur, matronas Atheniensium in Eleusiniis sacris
noctu oppressuri, naves conscendunt. Qua re cognita ,
dux Atheniensium Pisistratus juventutem in insidiis lo-
cat, jussis matronis solito clamore ac strepitu, etiam in
accessu hostium, ne intellectos se sentiant, sacra ce-
lebrare : egressosque navibus Megarenses inopinantes
aggressus delevit : ac protinus classe captiva inter·
mixtis mulieribus, ut speciem captarum matronarum
praeberent, Megara contendit. Illi quum et navium for-
mam, et petitam praedam cognoscerent, obvii ad por-
tum procedunt : quihus caesis, Pisistratus paulum a ca-
pienda urbe abfuit. Ita Megarenses suis dolis hosti vic-
toriam dedere. Sed Pisistratus , quasi sibi, non patriae
vicisset, tyrannidem per dolum occupat : quippe verbe-
ribus voluntariis domi affectus, lacerato corpore, in pu-
blicum progreditur : advocata concione, vulnera populo
ostendit: de crudelitate principum, a quibus haec se pas-
sum simulabat, queritur: adduntur vocibus lacrymae, et
invidiosa oratione multitudo credula accenditur : amore
plebis invisum se senatui affirmat : obtinet ad custodiam
corporis sui satellitum auxilium : per quos occupata ty-
rannide, per annos xxxnl regnavit.

IX. Post ejus mortem Diocles, alter ex filiis, per vini
stuprata virgine , a fratre puellae interficitur. Alter, Hip-
pias nomine, quum imperium paternum teneret, inter-
fectorem fratris comprehendi jubet : qui quum per tor-
menta conscios caedis nominare cogeretur, omnes amicos
tyranni nominavit. Quibus interfectis, quaerenti tyran-
no , «An adhuc aliqui conscii essent: neminem, ait, su-

peresse , quem amplius mori gestiat, quam ipsum tyran-

