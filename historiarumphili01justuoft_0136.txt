1 1 8 J USTINI

sito tamdiu proeliatus est , donec eum, a quo vulneratus fuc-
rat, occideret. Curatio vulneris gravior ipso vulnere fuit.

X. Itaque ex magna desperatione tandem saluti red-
ditus, Polyperchonta cum exercitu Babyloniam mittit.
Ipse, cum lectissima manu navibus conscensis, Oceani
litora peragrat. Quum venisset ad urbem Ambigeri re-
gis, oppidani invictum ferro audientes, sagittas veneno
armant, atque ita gemino mortis vulnere, hostem a mu-
ris submoventes, plurimos interficiunt. Quum inter mul-
tos vulneratus etiam Ptolemaeus esset, moriturusque jam-
jam videretur, per quietem regi monstrata in remedia
veneni herba est, qua in potu accepta, statim periculo
liberatus est3 majorque pars exercitus hoc remedio ser—
vata. Expugnata deinde urbe, reversus in naves, Oceano
libamenta dedit, prosperum in patriam reditum preca-
tus; ac veluti curru circa metam acto, positis imperii
terminis, quatenus aut terrarum solitudines prodire passae
sunt, aut mare navigabile fuit, secundo aestu ostio flu-
minis Indi invehitur. Ibi in monumenta rerum a se ges-
tarum, urbem Barcen condidit3 arasque statuit, relicto
ex numero amicorum, litoralibus Indis praefecto. Inde
iter terrestre facturus, quum arida loca medii itineris
dicerentur, puteos opportunis locis ficri praecipit, qui-
bus ingenti dulci aqua inventa, Babyloniam redit. Ibi
multae devictae gentes praefectos suos accusaverunt: quos
sine respectu amicitiae Alexander in conspectu legatorum
necari jussit. Filiam post haec Darii regis, Statiram, in
matrimonium recepit : sed et optimatibus Macedonum
lectas ex omnibus gentibus nobilissimas virgines tradi·

dit, ut communi facto crimen regis levaretur.

