So JUSTINI

Phocensium legati, adhibitis Lacedaemoniis et Athenien-
sibus, bellum deprecabantur, cujus ab eo dilationem ter
jam emerant. Foedum prorsus miserandumque spectacu-
lum, Graeciam, etiam nunc et viribus et dignitate orbis
terrarum principem, regum certe gentiumque semper
victricem, et multarum adhuc· urbium dominam, alienis
excubare sedibus, aut rogantem bellum, aut deprecan-
tem : in alterius ope omnem spem posuisse orbis terra-
rum vindices, eoque discordia sua, civilibusque bellis
redactos, ut adulentur ultro sordidam paulo ante clien-
telae suae partem : et haec potissimum facere Thebanos
Lacedaemoniosque, antea inter se imperii, nunc Graeciae
imperantis aemulos. Philippus venditatione gloriae suae
tantarum urbium fastidium agitat, atque utros potius

dignetur , aestimat. Secreto igitur auditis utriusque lega·

tionibus, his veniam belli pollicetur, jurejurando adac-
tis, responsum nemini prodituros3 illis contra, venturum
se, auxiliumque laturum. Utrosque vetat parare bellum,
aut metuere. Sic, variato responsO, securis omnibus
Thermopylarum angustias occupat.

V. Tunc primum Phocenses captos se fraude Phi-
lippi animadvertentes, trepidi ad arma confugiunt. Sed
neque spatium erat instruendi belli, nec tempus ad con-
trahenda auxilia3 et Philippus excidium minabatur, ni
fieret deditio. Victi igitur necessitate, pacta salute, se
dediderunt. Sed pactio ejus fidei fuit, cujus antea fue-
rat deprecati belli promissio. Igitur caeduntur passim,
rapiunturque3 non liberi parentibus, non conjuges ma-
ritis, non deorum simulacra templis suis relinquuntur.

Unum tantum miseris solatium fuit, quod, quum Phi-

