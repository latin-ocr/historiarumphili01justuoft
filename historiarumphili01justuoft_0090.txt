7 2 JUSTINI

tutem defuisse. Huic Amyntas succedit, et propria vir-
tute, et Alexandri filii egregia indole insigniter clarus :
cui Alexandro tanta omnium virtutum natura ornamenta
exstitere, ut etiam Olympio certamine, vario ludicro-
rum genere contenderit.

III. Quum interim Darius, rex Persarum, turpi ab
Scythia fuga submotus, ne ubique deformis militiae dam·
nis haberetur, mittit cum parte copiarum B‘Iegabazum
ad subigendam Thraciam, ceteraque ejus tractus regna:
quibus pro ignobili momento erat accessura Macedonia.
Qui, brevi tempore exsecuto regis imperio, legatis ad
Amyntam regem Macedoniae missis, obsides in pignus
futurae pacis dari sibi postulabat. Sed legati, benigne
excepti, inter epulas, ebrietate crescente, rogant Amyn-
tam, ι( Ut apparatui epularum adjiciat jus familiaritatis,
adhibitis in convivium suis ac filii uxoribus : id apud
Persas haberi pignus ac foedus hospitii.» Quae ut ve-
nerunt, petulantius Persis eas contrectantibus, filius
Amyntae Alexander rogat patrem, respectu aetatis ac
gravitatis suae abiret convivio, pollicitus, se hospitum
temperaturum jocos. Quo digresso, mulieres quoque
paululum e convivio evocat, cultius exornaturus, gra-
tioresque reducturus. In quarum locum matronali ha-
bitu exornatos juvenes supponit, eosque petulantiam le-
gatorum ferro, quod sub veste gerebant, compescere ju-
bet. Atque ita interfectis omnibus, ignarus rei Megaba-
zus, quum legati non redirent, mittit eo cum exercitus
parte Bubarem, ut in bellum facile et mediocre; dedigna-
tus ipse ire, ne dehonestaretur proelio tam foedae gentis.

Sed Bubares ante bellum amore filiae Amyntae captus,

