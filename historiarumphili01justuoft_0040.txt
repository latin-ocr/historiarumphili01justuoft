22 JUSTINI

«Genus se Scytharum esse ε cladem virorum, necessita-
tem armorum, belli causas ostendit : assecutasque vir-
tute , ne segniores viris feminas habere Scythae videren-
tur.» Motus ille domestica gloria, mittit cum ingenti
equitatu filium Panasagoram in auxilium. Sed ante proe-
lium dissensione orta, ab auxiliis desertae, bello ab Athe-
niensibus vincuntur, receptaculum tamen habuere cas-
tra sociorum , quorum auxilio intactae ab aliis gentibus,
in regnum revertuntur. Post Orithyam, Penthesilea re-
gno potita est, cujus Trojano bello inter fortissimos vi-
ros, quum auxilium adversus Graecos ferret, magna vir-
tutis documenta exstitere. Interfecta demum Penthesilea,
exercituque ejus absumpto, paucae, quae in regno reman-
serant, aegre se adversus finitimos defendentes, usque
tempora Alexandri Magni duraverunt. Harum Minithya,
sive Thalestris regina, concubitu Alexandri pei-dies xm ad
sobolem ex eo generandam obtento, reversa in regnum,
brevi tempore cum omni Amazonum nomine intercidit.

V. Scythae autem tertia expeditione asiana, quum an-
nis octo a conjugibus et liberis abfuissent, servili bello
domi excipiuntur. Quippe conjuges eorum longa exspec-
tatione virorum fessae, nec jam teneri bello, sed deletos
ratae, servis ad custodiam pecorum relictis nubunt : qui
reversos cum victoria dominos, velut advenas, armati
finibus prohibent. Quibus quum varia victoria fuisset, ad-
monentur Scythae mutare genus pugnae , memores, non
cum hostibus, sed cum servis proeliandum, nec armo-
rum, sed dominorum jure vincendos : verbera in aciem,
non tela afferenda3 omissoque ferro, virgas ac flagella,

ceteraque servilis metus paranda instrumenta. Probato

