JUSTINI HISTORIARUM LIB. XVI. 149

omni militia fuisse ε liberorum deinde Alexandri minis-
trum, et ad persequendos defectores ducem exstitisse.
Contra Antipatrum, avum horum adolescentium , ama-
riorem semper ministrum regni, quam ipsos reges fuisse.
Cassandrum vero patrem, exstinctorem regiae domus, non
feminis, non pueris pepercisse, nec cessasse, quoad om-
nem stirpem regiae sobolis deleret. Horum scelerum ul—
tionem, quia nequisset ab ipso Cassandro exigere , ad
liberos ejus translatam. Quamobrem etiam Philippum,
Alexandrumque, si quis manium sensus est, non inter-
fectores suos, ac stirpis suae, sed ultores eorum, Mace-
‹loniae regnum tenere malle. n Per liaec mitigato populo ,
rex Macedoniae appellatur. Lysimachus quoque, quum
bello Doricetis, regis Thracum, premeretur, ne eodem
tempore et adversus eum dimicare necesse haberet, tra-
dita ei altera parte Macedoniae, quae Antipatro ejus ge-
nero obvenerat, pacem cum eo fecit.

II. Igitur Demetrius, totis Macedoniae regni viribus
instructus, quum Asiam occupare statuisset, iterato Pto-
lemaeus, Seleucus, et Lysimachus, experti priore certa-
mine, quantae vires essent concordiae, pacta societate,
adunatisque exercitibus, bellum adversus Demetrium
transferunt in Europam. His comitem se et belli socium ,
Jungit Pyrrhus, rex Epiri, sperans non difficilius De-
metrium amittere Macedoniam posse, quam acquisierat.
Nec spes frustra fuit : quippe exercitu ejus corrupto,
ipsoque in fugam acto, regnum Macedoniae occupavit.
Dum haec aguntur, Lysimachus generum suum Antipa-
trum, regnum Macedoniae ademptum sibi soceri fraude

querentem, interficit3 filiamque suam Eurydicen, que-

