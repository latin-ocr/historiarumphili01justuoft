130 JUSTINI

rel-arum sociam, in custodiam tradit : atque ita universa
Cassandri domus Alexandro Magn0‚ seu necis ipsius,
scu stirpis exstinctae poenas⁷ partim caede, partim sup-
plicio, partim parricidio luit. Demetrius quoque a tot
exercitibus circumventus, quum posset honeste mori,
turpiter se dedere Seleuco maluit. Finito bello, Ptole—
maeus cum magna rerum gestarum gloria moritur. Is ,
contra jus gentium⁷ minimo natu ex filiis ante infirmi-
tatem regnum tradiderat, ejusque rei populo rationem
reddiderat z cujus non minor favor in accipiendo, quam
patris in tradendo regno fuerat. Inter cetera patris et
filii mutuae pietatis exempla, etiam ea res amorem po-
puli juveni conciliaverat ‚ quod pater, regno ei publice
tradito, privatus officium regni inter satellites fecerat,
omnique regno pulchrius regis esse patrem duxerat.

III. Sed inter Lysimachum, et Pyrrhum regem, so-
cios paulo ante adversus Demetrium, assiduum inter
pares discordiae malum bellum moverat. Victor Lysima-
chus, pulso Pyrrho, Macedoniam occupaverat. Inde
Thraciae, ac deinceps Heracleae bellum intulerat : cujus
urbis et initia et exitus admirabiles fuere : quippe Boeo-
tiis pestilentia laborantibus oraculum Delphis respon-
derat, « Colom'am in Ponti regione sacram Herculi con-
derent. ³) Quum propter metum longae ac periculosae na-
vigationis, mortem in patria omnibus praeoptantibus‚
res omissa esset, bellum his Phocenses intulerunt : quo-
rum quum adversa proelia paterentur, iterato ad oracu-
lum decurrunt : responsum, «Idem belli quod pestilen-
tiae remedium fore. n Igitur conscripta colonorum manu,
in Pontum delati, urbem Heracleam condiderunt. Et quo-

