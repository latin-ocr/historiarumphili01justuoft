HISTORIARUM LIB. vlit. 79

venissent, variis dilationibus frustrati, vim regiae majes-
tatis timentes, taciti proficiscebantur. Post haec Olyn-
thios aggreditur ε receperant enirn per misericordiam,
post caedem unius, duos fratres ejus, quos Philippus ex
noverca genitos , veluti participes regni, interficere ges-
tiebat. Ob hanc igitur causam urbem antiquam et nobi-
lem exscindit, et. fratres olim destinato supplicio tradit,
praedaque ingenti pariter et parricidii voto fruitur. Inde,
quasi omnia quae agitasset animo, ei licerent, auraria
in Thessalia, argenti metalla in Thracia occupat. Et, ne
quod jus vel fas inviolatum praetermitteret, piraticam
quoque exercere instituit. His ita gestis, forte evenit, ut
eum fratres duo, reges Thraciae, non contemplatione
justitiae ejus, sed invicem metuentes, ne alterius viribus
accederet, disceptationum suarum judicem eligerent. Sed
Philippus, more ingenii sui, ad judicium, veluti ad bel-
lum, inopinantibus fratribus, instructo exercitu, super-
venit, et regno utrumque, non judicis more, sed fraude
latronis ac scelere spoliavit.

IV. Dum haec aguntur, legati Atheniensium, petentes
pacem, ad eum venerunt. Quibus auditis, et ipse lega-
tos Athenas cum pacis conditionibus misit : ibique ex
commodo utrorumque pax facta. Ex ceteris quoque Grae-
ciae civitatibus, non pacis amore, sed belli metu lega-
tiones venere: siquidem, crudescente ira, Thessali Boeo-
tiique orant, ut professum se adversum Phocenses du-
cem Graeciae exhibeat ε tanto odio Phocensium ardentes,

ut, obliti cladium suarum , perire ipsi, quam non per-
dere eos praeoptarent3 expertamque Philippi crudelita-
tem pati, quam parcere hostibus suis mallent. Contra

