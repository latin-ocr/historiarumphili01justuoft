HISTORIARUM LIB. XVIII. 165

simas partes secari jubet, atque ita majus loci spatium,
quam petierat, occupat: unde postea ei loco Byrsae no-
men fuit. Confluentihus deinde vicinis locorum, qui spe
lucri multa hospitibus venalia inferebant, sedesque ibi
statuentibus, ex frequentia hominum velut instar civita-
tis effectum est. Uticensium quoque legati dona, ut con-
sanguineis, attulerunt; hortatique sunt, urbem ibi con-
derent, ubi sedes sortiti essent. Sed et Afros detinendi
advenas amor cepit. Itaque consentientibus omnibus Car-
thago conditur, statuto annuo vectigali pro solo urbis.
In primis fundamentis caput bubulum inventum est;
quod auspicium quidem fructuosae terrae, sed laboriosae,
perpetuoque servae urbis fuit : propter quod in alium lo-
cum urbs translata. Ibi quoque equi caput repertum,
bellicosum potentemque populum futurum significans,
urbi auspicatam sedem dedit. Tunc ad opinionem novae
urbis concurrentibus gentibus, brevi et populus, et ci-
vitas magna facta.

VI. Quum successu rerum florentes Carthaginis opes
essent, rex Maxitanorum Hiarbas, decem Poenorum prin-
cipibus ad se arcessitis, Elissae nuptias sub belli denun-
tiatione petit : quod legati reginae referre metuentes,
punico eum ea ingenio egerunt, nuntiantes, «regem
aliquem poscere, qui cultiores victus eum Afrosque per-
doceat : sed quem inveniri posse, qui ad Barbaros et
serarum more viventes transire a consanguineis velit? ³>
Tunc a regina castigati, si pro salute patriae asperiorem
vitam recusarent, cui etiam ipsa vita, si res exigat, de-
beatur, regis mandata aperuere, dicentes, quae praeci—
piat aliis, ipsi facienda esse, si velit urbi consultum

