0ss JUSTINI

Prima igitur congressione funduntur. Deletis jam suo-
rum copiis, supervenit rex Agesilaus, qui‘ restituto proe-
lio, nou difficulter, recenti et multis expeditionibus in-
durato milite, hostibus victoriam eripuit; ipse tamen
graviter sauciatur.

V. Quibus rebus cognitis, Athenienses verentes, ne ,
iterum Lacedaemoniis victoribus, in pristinam sortem
servitutis redigerentur, exercitum contrahunt, eumque
in auxilium Boeotiorum per Iphicratem, viginti quidem
annos natum, sed magnae indolis juvenem, duci jubent.
Hujus adolescentis supra aetatem virtus admirabilis fuit3
nee unquam ante eum Athenienses, inter tot tantosque
duces, aut spei majoris, aut indolis maturioris impera-
torem habuerunt : in quo non imperatoriae tantum, ‚
verum et oratoriae artes fuere. Conon quoque, audito
reditu Agesilai, et ipse ex Asia ad populandos Lacedae-
moniorum agros revertitur, atque ita, undique belli for-
midine circumstrepente, clausi Spartani ad summam de·-
sperationem rediguntur. Sed Conon, vastatis hostium
terris, Athenas pergit : ubi magno civium gaudio excep-
tus, plus tamen tristitiae ipse ex incensa et diruta a La-
cedaemoniis patria, quam laetitiae ex recuperata post
tantum temporis, cepit. Itaque, quae incensa fuerant,
praedarum sumptu et exercitu Persarum restituit3 quae
diruta fuerant, reficit. Fatum illud Athenarum fuit, ut
ante a Persis crematae, manibus eorum, et nunc a Lace-
daemoniis dirutae, ex spoliis Lacedaemoniorum, restitue-
rentur ς versa quoque vice , nunc haberent socios, quos
tunc hostes habuerant3 et hostes nunc paterentur, cum
quibus juncti tunc arctissimis societatis vinculis fuerant.

