20 JUSTINI

genus per feminas intercidat. » His igitur Asia per inille
quingentos annos vectigalis fuit. Pendendi tributi finem
Ninus, rex Assyriorum, imposuit. „
IV.-Sed apud Scythas medio tempore duo regii juve-
nes, Ylinos et‘Scolopitus‚ per factionem optimatum do—
mo pulsi, ingentem juventutem secum traxere3 et in
Cappadociae ora, juxta amnem Thermodonta consede-
runt, subjectosque Themiscyrios campos occupavere. Ibi
per multos annos spoliare finitimos assueti, conspira-
tione populorum per insidias trucidantur. Horum uxores,
quum viderent exsilio additam orbitatem, arma sumunt3
finesque suos, submoventes primo ‚ mox etiam inferen-
tes bella, defendunt. Nubendi quoque finitimis animum
omisere , servitutem, non matrimonium appellantes. Sin-
gulare omnium seculorum exemplum ausae, auxere rem-
publicam sine viris : jam etiam cum contemptu virorum
se tuentur. Et ne feliciores aliae aliis viderentur, viros
qui domi remanserant interficiunt. Ultionem quoque cae-
sorum conjugum excidio finitimorum consequuntur. Tum
pace armis quaesita, ne genus interiret, concubitum fini-
timorum ineunt. Si qui mares nascerentur, interficiebant.
Virgines in eundem ipsis morem, non otio, neque lani·
ficio, sed armis, equis , venationibus exercebant, inustis
infantum dexterioribus mammis, ne sagittarum jactus
impediretur : unde Amazones dictae sunt. Duae his regi—
nae fuere, Marpesia et Lampedo‚ quae in duas partes ag-
mine diviso, inclytae jam opibus, vicibus gerebant bella,
solae terminos alternis defendentes : et ne successibus
deesset auctoritas , genitas se Marte praedicabant. Itaque
majore parte Europae subacta, Asiae quoque nonnullas

