170 JUSTINI

tius obruere, quam cremare, a rege jubebantur : pe-
tentes simul auxilia adversus Graeciam, cui illaturus
bellum Darius erat. Sed Carthaginienses, auxilia negan-
tes, propter assidua finitimorum bella, ceteris, ne per
omnia contumaces viderentur, cupide paruere.

II. Interea Hamilcar bello Siciliensi interficitur, relic-
tis tribus filiis, Himilcone, Hannone, Giscone. Hasdru-
bali quoque par numerus filiorum fuit, Hannibal, et
Hasdrubal, et Sappho. Per hos res Carthaginiensium ea
tempestate gerebantur. Itaque et Mauris bellum illatum,
et adversus Numidas pugnatum, et Afri compulsi stiu
pendium urbis conditae Carthaginiensibus remittere.
Deinde quum familia tanta imperatorum gravis liberae
civitati esset, omniaque ipsi agerent simul et judicarent,
centum ex numero senatorum judices deliguntur, qui
reversis a bello ducibus rationem rerum gestarum exi-
gerent, ut hoc metu ita in bello imperia cogitarent, ut
domi judicia legesque respicerent. In Sicilia in locum
Hamilcaris, imperator Himilco succedit z qui quum naÎ‡
vali terrestrique bello secunda proelia fecisset, multasque
civitates cepisset, repente pestilentis sideris vi exercitum
amisit. Quae res quum nuntiata Carthagini esset, moesta
civitas fuit : omnia ululatibus, non secus ac si urbs ipsa
capta esset, personabant : clausae privatae domus, clausa
deorum templa, intermissa omnia sacra, omnia privata
officia damnata. Cuncti deinde ad portum congregantur,

egredientesque paucos c navibus, qui cladi superfuerant,

