HISTORIARUM LIB. XI. 99

dinis3 percontatus eam, quem potissimum augurem con-
suleret : illa, audita causa consulendi, gnara artis ex dis-
ciplina parentum, «regnum ei portendi,» respondit;
polliceturque se et matrimonii et spei sociam. Tam pul-
chra conditio prima regni felicitas videbatur. Post nup-
tias inter Phrygas orta seditio est. Consulentibus de fine
discordiarum oracula responderunt, «Regem discordiis
opus esse. » Iterato quaerentibus de persona regis, juben-
tur eum regem observare, quem reversi primum in tem-
plum Jovis euntem plaustro reperissent. Obvius illis Gor-
dius fuit, statimque eum regem consalutant. Ille plaus-
trum, quo vehenti regnum delatum fuerat, in templo
Jovis positum, majestati regiae consecravit. Post hunc
filius Midas regnavit, qui ab Orpheo sacrorum solen-
nibus initiatus , Phrygiam religionibus implevit : quibus
tutior omni vita, quam armis fuit. Igitur Alexander,
capta urbe, quum in templum Jovis venisset, jugum
plaustri Gordii requisivit : quo exhibito, quum capita
loramentorum intra nodos abscondita reperire non pos-
set, violentius oraculo usus, gladio loramenta caedit : at-
que ita resolutis nexibus, latentia in nodis capita invenit.

VIII. Haec illi agenti nuntiatur, Darium cum ingenti
exercitu adventare. Itaque timens angustias, magna ce-
leritate Taurum transcendit : in qua festinatione quin-
genta stadia cursu fecit. Quum Tarsum venisset, captus
Cydni fluminis amoenitate, pei· mediam urbem influen-
tis, projectis armis, plenus pulveris ac sudoris, in praefri-
gidam undam se projecit. Tum repente tantus nervos ejus
occupavit rigor, ut, interclusa voce, non spes modo
remedii, sed nec dilatio periculi inveniretur. Unus erat

r-

