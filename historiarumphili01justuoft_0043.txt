HISTORIARUM LIB. ΙΙ. 25

rens, castra hostium ingreditur ε ibi in turba obsisten-
tium , a milite, quem falce astu vulneraverat, interfici-
tur. Cognito regis corpore, Dorienses sine proelio disce-
dunt. Atque ita Athenienses virtute ducis, pro salute
patriae morti se offerentis, bello liberantur.

VII. Post Codrum nemo Athenis regnavit ε quod me-
moriae nominis ejus tributum est. Administratio reipu-
blicae annuis magistratibus permissa. Sed civitati nullae
tunc leges erant, quia libido regum pro legibus habeba-
tur. Legitur itaque Solon, vir justitiae insignis, qui velut
novam civitatem legibus conderet ε qui tanto tempera-
mento inter plebem senatumque egit (quum, si quid pro
altero ordine tulisset, alteri displiciturum videretur), ut
ab utrisque parem gratiam traheret. Hujus viri inter
multa egregia illud memorabile fuit : inter Athenienses
et Megarenses de proprietate Salaminae insulae, prope us-
que interitum armis dimicatum fuerat. Post clades mul-
tas capitale esse apud Athenienses coepit, si quis legem
de vindicanda insula tulisset. Sollicitus igitur Solon, ne
aut tacendo parum reipublicae consuleret, aut censendo,
sibi3 subitam dementiam simulat, cujus venia non dic-
turus modo prohibita, sed et facturus erat. Deformis ha-
bitu, more vecordium in publicum evolat; factoque con-
cursu hominum, quo magis consilium dissimularet,
insolitis sibi versibus suadere populo coepit, quod veta—
batur : omniumque animos ita cepit , ut extemplo bel-
lum adversus Magarenses decerneretur , insulaque , de-
victis hostibus , Atheniensium fieret.

'VIIL Interea Megarenses, memores illati ab Athe-
niensibus belli, et veriti, ne frustra arma movisse vi-

