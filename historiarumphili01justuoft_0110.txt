92 JUSTINI HISTORIARUM LIB. X.

matrimonium receperat. Hanc patrem cedere sibi, sicuti
regnum, Darius postulaverat ε qui pro indulgentia sua in
liberos primo facturum se dixerat: mox poenitentia duc·
tus, ut honeste negaret, quod temere promiserat, Solis
eam sacerdotio praefecit, quo perpetua illi ab omnibus
viris pudicitia imperabatur. Hinc exacerbatus juvenis,
in jurgia primo patris erupit : mox facta cum fratribus
conjuratione, dum patri insidias parat, deprehensus cum
sociis, poenas parricidii diis paternae majestatis ultoribus
dedit. Conjuges quoque omnium cum liberis, ne quod
vestigium tanti sceleris exstaret, interfectae. Post haec
Artaxerxes morbo ex dolore contracto decedit, rex quam
pater felicior.

ΙΙΙ. Hereditas regni Ocho tradita, qui, timens parem
conjurationem, regiain cognatorum caede et strage prin-
cipum replet, nulla non sanguinis, non sexus, non aeta-
tis misericordia permotus : scilicet ne innocentior fra-
tribus parricidis haberetur. Atque ita veluti purificato
regno, bellum Cadusiis infert. In eo quum adversus pro-
vocatorem hostium Codomannus quidam cum omnium
favore processisset, hoste caeso, victoriam suis pariter,
et prope amissam gloriam restituit. Ob haec decora idem
Codomannus praeficitur Armeniis. Interjecto deinde tem-
pore, post mortem Ochi regis, ob memoriam pristinae
virtutis, rex a populo constituitur, Darii nomine, ne quid
regiae majestati deesset, honoratus 3 bellumque cum
Alexandro Magno, diu variante fortuna, magna virtute
gessit. Postremo victus ab Alexandro, et a cognatis oc-

cisus, vitam pariter cum Persarum regno finivit.

