HISTORIARUM LlB. II. 23

omnes consilio, instructi sicut praeceptum erat, postquam
ad hostem accessere, inopinantibus verbera intentant;
adeoque illos perculerunt, ut ⁷ quos ferro non poterant,
metu verberum vincerent 3 fugamque ‚ non ut hostes vic-
ti, sed ut fugitivi servi capesserent. Quicunque capi po—
tuerunt, supplicia crucibus luerunt. Mulieres quoque
male sibi consciae, partim ferro, partim suspendio⁷ vi-
tam finierunt. Post haec pax apud Scythas fuit usquc
tempora Jancyri regis. Huic Darius, rex Persarum, sicut
supra dictum est, quum filiae ejus nuptias non obtinuis-
set, bellum intulit : et armatis septingentis millibus ho-
minum Scythiam ingressus, non facientibus hostibus
pugnae potestatem, metuens, ne, interrupto ponte Istri,
reditus sibi intercluderetur, amissis octoginta millibus
hominum trepidus refugit : quae jactura , abundante mul-
titudine, inter damna numerata non est. Inde Asiam et
Macedoniam domuit z Ionas quoque navali proelio supe-
rat. Deinde cognito, quod Athenienses Ioniis auxilium
contra se tulissent, omnem impetum belli in eos con-
vertit.

VI. Nunc, quoniam ad bella Atheniensium ventum
est, quae non modo ultra spem gerendi, verum etiam
ultra gesti fidem patrata sunt, operaque Atheniensium
effectu majora, quam voto fuere3 paucis urbis origo re-
petenda est : quia non, ut ceterae gentes, a sordidis ini-
tiis ad summa crevere. Soli enim, praeterquam incre-
mento, etiarn origine gloriantur. Quippe non advenae,
neque passim collecta populi colluvies originem urbi de-
dit: sed eodem innati solo, quod incolunt; et quae illis

sedes ‚ eadem origo est. Primi, lanificii, et olei, ct vini

