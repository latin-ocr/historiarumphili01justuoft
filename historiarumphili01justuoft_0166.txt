ἉἋ ΜΜΜΜΜἏὟ mssmbmmtwi &mm Ι 'kxwtvvwvuuuvxz

LIBER XVI.

I. Posr Cassandri regis , filiique Philippi continuas mor-
tes, Thessalonice regina, uxor Cassandri, non magno
post tempore, ab Antipatro filio, quum vitam etiam per
ubera materna deprecaretur, occiditur. Causa ‘parricidii
fuit, quod post mortem mariti, in divisione inter fratres
regni, propensior fuisse Alexandro videbatur. Quod fa-
cinus in eo gravius omnibus visum est, quod nullum
maternae fraudis vestigium fuit : quanquam in parricidio
nulla satis justa causa ad sceleris patrocinia praetexi po-
test. Ob haec igitur Alexander, in ultionem maternae
necis, gesturus cum fratre bellum , auxilium a Demetrio
petit; nec Demetrius, spe invadendi macedonici regni,
moram fecit. Cujus adventum verens Lysimachus, per-
suadet genero suo Antipatro, ut malit cum fratre in gra-
tiam reverti, quam paternum hostem in Macedoniam
admitti. Inchoatam igitur inter fratres reconciliationem
quum praesensisset Demetrius, per insidias Alexandrum
interficit3 occupatoque Macedoniae regno ‚ caedem apud
exercitum excusaturus, in concionem vocat. Ibi «Priorem
se petitum ab Alexandro allegat: nec fecisse se, sed oc-
cupasse insidias. Regem autem se Macedoniae vel aetatis
experimentis, vel causis justiorem esse. Patrem enim

suum et Philippo regi, et Alexandro Magno socium in

