1 80 JUSTINI

ut pater carcerem nexis, sed caedibus civitatem replet.
Ob quae non contemptior omnibus, quam invisior fuit.
Itaque quum bellum adversus eum Syracusani decre-
vissent, diu dubitavit, imperium deponeret, an bello
resisteret. Sed a militibus, praedam et urbis direptionem
sperantibus, descendere in proelium cogitur. Victus,
quum iterato non felicius fortunam tentasset, legatos
ad Syracusanos mittit, spondens, «se depositurum ty-
rannidem, si mitterent ad eum , quibuscum sibi de pace
conveniret. )) In quam rem missos primores in carcere
retinet, atque ita incautis omnibus, nec quicquam hos-
tile metuentibus, exercitum ad delendam civitatem
mittit. Fit igitur in ipsa urbe anceps proelium3 in quo
oppidanis multitudine superantibus , Dionysius pellitur:
qui quum obsidionem arcis timeret, cum omni regio
apparatu in Italiam profugit tacitus. Exsul a Locrensi-
bus sociis exceptus , velut jure regnaret , arcem occupat;
solitamque sibi saevitiam exercet. Conjuges principum
ad stuprum rapi jubebat ; virgines ante nuptias abdu-
cebat, stupratasque sponsis reddebat: locupletissimos
quosque aut civitate pellebat , aut occidi imperabat, bo-
naque eorum invadebat.

III. Dein quum rapinae occasio deesset, universam ci-
vitatem callido commento circumvenit. Quum Rhegino-
rum tyranni Leophronis bello Locrenses premerentur,
voverant, si victores forent, ut die festo Veneris virgi-
nes suas prostituerent. Quo voto intermisso, quum ad-
versa bella cum Lucanis gererent, in concionem eos
Dionysius vocat : hortatur, c< ut uxores filiasque suas in

templum Veneris, quam possint ornatissimas , mittant ;

