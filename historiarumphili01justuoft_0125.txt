HISTORIARUM Lm. XI. 107

fossum, sed spirantem adhuc invenit : qui applicito
capite, quum civem ex voce cognovisset, «Id saltem
praesentis fortunae solatium habere se dixit, quod apud
intellecturum locuturus esset, nec incassum postremas
voces emissurus.» Perferri haee Alexandro jubet ε «Se
nullis in eum meritorum officiis7 maximorum illi debi-
torem mori, quod in matre liberisque suis, regium ejus,
non hostilem animum expertus, felicius hostem, quam
cognatos sortitus sit; quippe matri et liberis suis ab eo-
dem hoste vitam datam : sibi a cognatis ereptam , quibus
et vitam et regna dederit. Quamobrem-gratiam illis eam
futuram, quam ipse victor volet. Alexandro referre se,
quam solani moriens potest, gratiam ε precari superum
inferumque numina, et regales deos, ut illi terrarum
omnium victori contingat imperium. Pro se justam ma-
gis, quam gravem sepulturae veniam orare. Quod ad ul-
tionem pertineat, jam non suam, sed exempli, commu-
nemque omnium regum esse causam, quam negligere,
illi et indecorum et periculosum esse: quippe quum in
altero justitiae ejus, in altero etiam utilitatis, causa ver-
setur. In quam rem unicum pignus fidei regiae, dextram
se ferendam Alexandro dare.» Post haec, porrecta manu,
exspiravit. Quae ubi Alexandro nuntiata sunt, viso cor-
pore defuncti, tam indignam illo fastigio mortem lacry-
mis prosecutus est; corpusque regio more sepeliri, et re—
liquias ejus majorum tumulis inferri jussit.

