JUSTINI HISTORIARUM LIB. XXII. 185

piraticam adversus patriam exercuit. Saluti ei fuit 7
quod socii capti tortique de illo negaverunt. Bis occu-
pare imperium Syracusarum voluit: bis in exsilium
actus est.

ΙΙ. Α Murgantinis, apud quos exsulabat, odio Syra-
cusanorum, primo praetor, mox dux creatur. In eo
bello et urbem Leontinorum capit, et patriam suam Sy-
racusas obsidere eoepit :ad cujus auxilium Hamilcar,
dux Poenorum, imploratus, depositis hostilibus odiis,
praesidia militum mittit. Ita uno eodemque tempore
Syracusae et ab hoste, civili amore defensae, et a cive,
hostili odio impugnatae sunt. Sed Agathocles, quum vi·
deret fortius defendi urbem, quam oppugnari, preci-
bus per internuntios Hamilcarem exorat, ut inter se et
Syracusanos pacis arbitria suscipiat, peculiaria in ipsum
officia sua repromittens. Qua spe impletus Hamilcar
societatem cum eo, metu potentiae ejus, jungit z ut,
quantum virium Agathocli adversus Syracusanos dedis-
set, tantum ipse ad incrementa domesticae potentiae re-
ciperaret. Igitur non pax tantum Agathocli conciliatur,
verum etiam praetor Syracusis constituitur. Tunc Ha-
milcari, expositis ignibus cereis tactisque, in obsequia
Poenorum jurat. Deinde acceptis ab eo quinque millibus
Afrorum, potentissimos quosque ex principibus inter-
ficit ε atque ita veluti reipublicae statum formaturus,
populum in theatrum ad concionem vocari jubet, con-
tracto in gymnasio senatu, quasi quaedam prius ordi-
naturus. Sic compositis rebus, immissis militibus popu-
lum obsidet, senatum trucidat : cujus peracta caede, cx

plebe quoque locupletissimos et promptissimos interficit.

