18 JUSTINI

tionibus regum, sive Nili trahentis limum terrarum re-
centissima videatur.» His igitur argumentis superatis
AEgypffis, antiquiores semper Scythae visi.

Π. Scythia autem in Orientem porrecta, includitur ab
uno latere Ponto, ab altero montibus Rhipaeis : a tergo
Asia et Phasi flumine. Multum in longitudinem et lati-
tudinem patet. Hominibus inter se nulli fines: neque
enim agrum exercent: nec domus illis ulla, aut tectum,
aut sedes est, armenta et pecora semper pascentibus, et
per incultas solitudines errare solitis. Uxores liberosque
secum in plaustris vehunt, quibus, coriis imbrium hie-
misque causa tectis, pro domibus utuntur. Justitia gen-
tis ingeniis culta, non legibus. Nullum scelus apud eos
furto gravius: quippe sine tecto munimentoque pecora
et armenta inter sylvas habentibus quid salvum esset, si
furari liceret? Aurum et argentum perinde aspernan-
tur, ac reliqui mortales appetunt. Lacte et melle ves-
cuntur. Lanae iis usus ac vestium ignotus : quanquam
continuis frigoribus urantur3 pellibus tamen ferinis aut
murinis utuntur. Haec continentia illis morum quoque
justitiam edidit, nihil alienum concupiscentibus. Quippe
ibidem divitiarum cupido est, ubi et usus. Atque utinam
reliquis mortalibus similis moderatio, et abstinentia
alieni foret! profecto non tantum bellorum per omnia se-
cula terris omnibus continuaretur3 neque plus hominum
ferrum et arma, quam naturalis fatorum conditio rape-
ret. Prorsus ut admirabile videatur, hoc illis naturam
dare, quod Graeci longa sapientium doctrina, praeceptis-
que philosophorum consequi nequeunt; cultosque mores
incultae barbariae collatione superari. Tanto plus in illis

