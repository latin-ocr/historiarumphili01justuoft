HISTORIARUM LIB. 1. 5

responsa gentibus per internuntios dabant. Imperium
Assyrii, qui postea Syri dicti sunt, mille trecentis annis
tenuere.

III. Postremus apud eos regnavit Sardanapalus, vir
muliere corruptior. Ad hunc videndum (quod nemini
ante eum permissum fuerat) praefectus ipsius, Medis
praepositus, nomine Arbaces, qun-m admitti magna am-
bitione aegre obtinuisset, invenit eum inter scortorum
greges purpuram colo nentem, et muliebri habitu, quum
mollitia corporis, et oculorum lascivia omnes seminas
anteiret, pensa inter virgines partientem. Quibus visis,
indignatus tali feminae tantum virorum subjectum, trac-
tantique lanam ferrum et arina portantes parere3 pro-
gressus ad socios, quid viderit refert : negat, « Se ei pa-
rere posse, qui se feminam malit esse, quam virum. »
Fit igitur conjuratio : bellum Sardanapalo infertur :quo
ille audito, non, ut vir, regnum defensurus, sed, ut
metu mortis mulieres solent, primo latebras circumspi-
cit : mox deinde cum paucis et incompositis in bellum
progreditur. Victus in regiam se recipit3 ubi exstructa
incensaque pyra et se et divitias suas in incendium mit-
tit, hoc solo imitatus virum. Post hunc, rex constitui-
tur interfector ejus Arbaces, qui praefectus Medorum
fuerat, Is imperium ab Assyriis ad Medos transfert.

IV. Post multos deinde reges, per ordinem successio-
nis, regnum ad Astyagen descendit. Hie per somnum
vidit ex naturalibus filiae, quam unicam habehat, vitem
enatam, cujus palmite omnis Asia obumbraretur. Con-
sulti harioli, «Ex eadem filia nepotem ei futurum, cu-

jus magnitudo praenuntietur, regnique ei amissionem

