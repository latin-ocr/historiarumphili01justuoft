2 8 J USTINI

quum amisisset, ad postremum morsu navem detinuit.
Tantam in eo virtutem fuisse, ut non tot caedibus fatiga-
tus, non duabus manibus amissis victus, truncus ad pos-
tremum, et veluti rabida fera, dentibus dimicaverit. Du-
centa millia Persae eo proelio, sine naufragio, amisere.
Cecidit et Hippias, tyrannus atheniensis, auctor et con-
citor ejus belli, diis patriae ultoribus poenas repetentibus.

X. Interea et Darius, quum bellum restauraret, in
ipso apparatu decedit , relictis multis filiis, et in regno ,
et ante regnum susceptis. Ex his Artemenes maximus
natu, aetatis privilegio, regnum sibi vindicabat : quod jus,
et ordo nascendi, et natura ipsa gentibus dedit. Porro
Xerxes controversiam non de ordine, sed de nascendi
felicitate referebat. «Namque Artemenem primum qui·
dem Dario, sed privato provenisse : se regi primum na-
tum. Fratres itaque suos, qui ante geniti essent, priva-
tum patrimonium, quod eo tempore Darius habuisset,
non regnum sibi vindicare posse: se esse, quem primum
in regno jam rex pater sustulerit. Huc accedere, quod
Artemenes non patre tantum, sed et matre privatae ad-
huc fortunae, avo quoque materno privato, procreatus
sit : se vero et matre regina natum, et patrem non nisi
regem vidisse3 avum quoque maternum Cyrum se regem
habuisse, non heredem, sed conditorem tanti regni, et
si in aequo jure utrumque fratrem pater reliquisset, ma-
terno tamen se jure et avito vincere. »Hoc certamen con-
cordi animo ad patruum suum Artaphernem , veluti ad
domesticum judicem, deferunt: qui domi cognita causa,
Xerxem praeposuit : adeoque fraterna contentio fuit, ut

nec victor insultaverit, nec victus doluerit3 ipsoque litis

