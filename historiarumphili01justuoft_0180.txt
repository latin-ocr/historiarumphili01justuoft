162 JUSTINI

cordiae humanitate respiceret. Itaque quum velut oc-
cisos alienasset, servisque de statu reipublicae delibe-
rantibus placuisset regem ex suo corpore creari, eumque
potissimum quasi acceptissimum diis , qui solem orien-
tem primus vidisset, rem ad Stratonem (hoc enim ei
nomen erat) dominum occulte latentem detulit. Ab eo
formatus, quum medio noctis omnes in unum campum
processissent, ceteris in Orientem spectantibus, solus
Occidentis regionem intuebatur. ld primum aliis videri
furor, in Occidente solis ortum quaerere : ubi vero dies
adventare coepit, editissimisque culminibus urbis oriens
splendere, exspectantibus aliis, ut ipsum solem aspi-
cerent, hic primus omnibus fulgorem solis in summo
fastigio civitatis ostendit. Non servilis ingenii ratio visa;
requirentibusque auctorem, de domino confitetur. Tunc ³
intellectum est, quantum ingenua servilibus ingenia
praestarent, malitiaque servos, non sapientia vincere.
Igitur venia seni filioque data est 2 et velut numine quo-
dam reservatos arbitrantes, regem Stratonem creave-
runt. Post cujus mortem regn um ad filium , ac deinde ad
nepotes transiit. Celebre hoc servorum facinus, metuen-
dumque exemplum toto orbe terrarum fuit. Itaque
Alexander Magnus, quum, interjecto tempore, in Oriente
bellum gereret, velut ultor publicae securitatis, expu-
gnata eorum urbe, omnes, qui proelio superfuerant, ob
memoriam veteris caedis crucibus affixit, genus tantum
Stratonis inviolatum servavit, regnumque stirpi ejus res-
tituit, ingenuis et innoxiis incolis insulae attributis, ut,
exstirpato servili germine, genus urbis ex integro con-
deretur.

