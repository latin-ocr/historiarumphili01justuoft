man mum· ΝΜιωαΜω-ωωωιψΜΜ-Μιωωιωω- *tw

LIBER XIII.

I. Exsnmm in ipso aetatis ac victoriarum flore Alexan-
dro Magno, triste apud omnes tota Babylone silentium
fuit. Sed nec devictae gentes fidem nuntio habuerunt,
quod ut invictum regem, ita immortalem esse credi-
derant3 recordantes, quoties, praesenti morte ereptus
esset, quam saepe pro amisso, repente se non sospitem
tantum suis, verum etiam victorem obtulisset. Ut vero
mortis ejus fides adfuit, omnes barbarae gentes, paulo
ante ab eo devictae, non ut hostem, sed ut parentem
luxerunt. Mater quoque Darii regis, quam, amisso filio,
a fastigio tantae majestatis in captivitatem redactam, in-
dulgentia victoris, in eam diem vitae non poenituerat,
audita morte Alexandri, mortem sibi ipsa conscivit; non
quod hostem filio praeferret, sed quod pietatem filii in
eo, quem ut hostem timuerat, experta esset. Contra Ma-
cedones (versa vice), non ut civem, ac tantae majestatis
regem, verum ut hostem amissum gaudebant :severita-
tem nimiam, et assidua belli pericula exsecrantes. Huc
accedebat, quod principes regnum et imperia, vulgus
militum thesauros et grande pondus auri, velut inopi-
natam praedam, spectabant; illi successionem regni, hi
opum ac divitiarum hereditatem cogitantes. Erant enim

in thesauris quinquaginta millia talentum, et in annuo

