HISTORIARUM LIB. XXI. 181

ex quibus sorte ductae centum, voto publico fumantum

Ὁ
religionisque gralia, uno stent in lupanari mense , omni-
bus antejuratis viris,ne quis ullam attaminet.Quae rcs nc
virginibus, voto civitatem solventibus, fraudi essct, de-
cretum facerent, ne qua virgo nuberet priUS,quam illae
maritis traderentur.» Probato consilio, quo et supersti-
tioni et pudicitiae virginum consulebatur, certatim om-
nes feminae impensius exornatae, in templum Veneris
conveniunt : quas omnes Dionysius , immissis militibus ,
spoliat, ornamentaque matronarum in praedam suam
vertit. Quarumdam viros ditiores interficit, quasdam
ad prodendas virorum pecunias torquet. Quum his ar-
tibus per annos sex regnasset, conspiratione Locrorum
civitate pulsus, iu Siciliam redit. Ibi Syracusas securis
omnibus, post longam intercapedinem pacis, per prodi-
tionem recepit.

IV. Dum haec in Sicilia geruntur, interim in Africa
princeps Carthaginiensium Hanno opes suas, quibus
vires reipublicae superabat, ad occupandam dominatio—
nem intendit, regnumque invadere, interfecto senatu ‚
conatus est. Cui sceleri solennem nuptiarum diem filiae
suae legit, ut religione votorum, nefanda commenta faci-
lius tegerentur. Itaque plebi epulas in publicis portici-
bus, senatui in domo sua parat, ut poculis veneno in-
fectis, secretius senatum, et sine arbitris, interficeret,
orbamque rempublicam facilius invaderet. Qua re ma-
gistratibus per ministros prodita, scelus declinatum, non
vindicatum est, ne in viro tam potenti plus negotii fa-
ceret res cognita, quam cogitata. Contenti itaque cohi-
buisse, decreto modum nuptiarum sumptibus statuunt3

