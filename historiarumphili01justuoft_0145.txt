HISTORIARUM LIB. XIII. ¹27

filium Alexandri, natum ex Barsine, nomine Herculem:
seu mallent juvenem , esse in castris fratrem Alexandri
Aridaeum‚ comem, et cunctis non suo tantum, verum
et patris Philippi nomine acceptissimum. Ceterum Roxa-
nen esse originis persicae ; nec esse fas, ut Macedonibus
ex sanguine eorum, quorum regna deleverint, reges con-
stituantur : quod nec ipsum Alexandrum voluisse >w dicit.
«Denique morientem nullam de eo mentionem habuisse.»
Ptolemaeus recusat regem Aridaeum, «Non propter ma-
ternas modo sordes, quod ex Larissaeo scorto nascere-
tur3 sed etiam propter valetudinem majorem, quam pa-
tiebatur3 ne ille nomen regis, alius imperium teneret:
melius esse ex his legi, qui pro virtute regi suo proximi
fuerint, qui provincias regant, quibus bella mandentur,
quam sub persona regis indignorum subjiciantur impe-
rio.» Vicit Perdiccae sententia, consensu universorum.
Placuit itaque Roxanes exspectari partum, et si puer
natus fuisset7 tutores Leonatum‚ Perdiccam, Craterum
et Antipatrum constituunt3 confestimque in tutorum ob-
sequia jurant.

ΙΙΙ. Quum equites quoque idem fecissent, pedites in-
dignati, nullas sibi consiliorum partes relictas, Arfflaeum,
Alexandri fratrem, regem appellant, satellitesque illi
ex tribu sua legunt, et nomine Philippi patris vocari ju-
bent. Quae quum nuntiata equitibus essent, legatos ad
mitigandos eorum animos, duos ex proceribus, Attalum
et Meleagrum mittunt, qui potentiam ex vulgi adula-
tione quaerentes ‚ omissa legatione, militibus consentiunt.
Statim et seditio crevit, ubi caput et consilium habere
coepit. Tunc ad delendum equitatum cuncti armati in

