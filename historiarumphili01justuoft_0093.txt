1115TORIARUM LIB. VH. 73

niensibus certamen fuit ε quibus per insidias victis, metu
belli gravioris, quum interficere omnes posset, incolu-
mes sine pretio dimisit. Post haec , bello in Illyrios trans-
lato, multa millia hostium caedit3 urbem nobilissimam
Larissam capit. Hinc Thessaliam , non praedae cupiditate,
sed quod exercitui suo robur thessalorum equitum ad-
jungere gestiebat, nihil minus quam bellum metuentem,
improvisus expugnat3 unumque corpus equitum pedes-
triumque copiarum invicti exercitus fecit. Quibus feli-
citer provenientibus, Olympiadem, Neoptolemi regis
Molossorum filiam, uxorem ducit; conciliante nuptias
fratre patruele, altore virginis Arruba, rege Molosso-
rum, qui sororem Olympiadis Troada in matrimonio ha-
bebat : quae causa illi exitii, malorumque omnium ini-
tium fuit. Nam dum regni incrementa affinitate Philippi
acquisiturum se sperat, proprio regno ab eodem priva-
tus in exsilio consenuit. His ita gestis, Philippus jam non
contentus submovere bella, ultro etiam quietos lacessit.
Quum Methonam urbem oppugnaret, in praetereuntem
de muris sagitta jacta dextrum oculum regis effodit. Quo
vulnere nec segnior in bellum, nec iracundior adversus
hostes factus est ε adeo ut, interjectis diebus, pacem
deprecantibus dederit3 nec moderatus tantum, verum
etiam mitis adversus victos fuerit.

