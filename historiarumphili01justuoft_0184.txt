166 JUSTINI

esse. Hoc dolo capta, diu Acerbae viri nomine cuin
multis lacrymis et lamentatione flebili invocato, ad pos-
tremum, ituram se, quo sua et urbis fata vocarent,
respondit. In hoc trium mensium sumpto spatio, pyra in
ultima parte urbis exstructa, velut placatura viri manes,
inferiasque ante nuptias missura, multas hostias caedit,
et, sumpto gladio, pyram conscendit3 atque ita ad popu-
lum respiciens , «ituram se ad virum, sicut praeceperant, »
dixit, vitamque gladio finivit.

Quandiu Carthago invicta fuit, pro dea culta est.
Condita est urbs haec Lxxn annis ante, quam Roma:
cujus virtus sicut bello clara fuit, ita domi status variis
discordiarum casibus agitatus est. Quum inter cetera mala
etiam peste laborarent, cruenta sacrorum religione, et
scelere pro remedio usi sunt: quippe homines ut victimas
immolabant3 et impuberes (quae aetas etiam hostium mi-
sericordiam provocat) aris admovebant, pacem deorum
sanguine eorum exposcentes, pro quorum vita dii rogari
maxime solent.

VII. Itaque aversis tanto scelere numinibus, quum
in Sicilia diu feliciter dimicassent, translato in Sardi-
niam bello, amissa majore exercitus parte, gravi proelio
victi sunt. Propter quod ducem suum Maleum, cujus
auspiciis et Sieiliae partem domuerant , et adversus Afros
magnas res gesserant, cum parte exercitus, quae super-
fuerat, exsulare jusserunt. Quam rem aegre ferentes mi-
lites, legatos Carthaginem mittunt, qui reditum primo,
veniamque infelicis militiae, petant; tum denuntient,
quod precibus nequeant, armis se consecuturos. Quum

ct preces ct minae legatorum spretae essent, interjec-

