12 JL‘STINI

tris AEgyptum adjecit : sed offensus superstitionibus
AEgyptiorum, Apis, ceterorumque deorum aedes dirui
jubet. Ad Ammonis quoque nobilissimum templum ex-
pugnandum exercitum mittit : qui tempestatibus et are-
narum molibus oppressus, interiit. Post haec per quie-
tem vidit fratrem suum Smerdim regnaturum. Quo som-
nio exterritus, non dubitavit post sacrilegia etiam par-
ricidium facere. Erat enim difficile, ut parceret suis,
qui, cum contemptu religionis , grassatus etiam adversus
deos fueratl Ad hoc tam crudele ministerium, Magum
quemdam ex amicis delegit, nomine Prexaspem. Inte-
rim ipse, gladio sua sponte evaginato, in femore gravi-
ter vulneratus, occubuit3 poenasque luit, seu imperati
parricidii, seu sacrilegii perpetrati. Quo nuntio accepto,
Magus ante famam amissi regis occupat facinus, pro-
stratoque Smerde, cui regnum debebatur, fratrem suum
subjecit Orospasten. Erat enim et oris et corporis linea-
mentis persimilis; ac nemine subesse dolum arbitrante,
pro Smerde rex Orospasta constituitur. Quae res eo oc-
cultior fuit, quod apud Persas persona regis sub specie
majestatis occulitur. Igitur Magi, ad favorem populi
conciliandum, tributa et militiae vacationem in trien-
nium remittunt; ut regnum, quod fraude quaesierant,
indulgentia et largitionibus confirmarent. Quae res su-
specta primo Otani viro nobili, et in conjecturis sagacis-
simo , fuit. Itaque per internuntios quaerit de filia, quae
inter regias pellices erat, an Cyri regius filius rex esset.
Illa, t< Nec se ipsam scire, ait, nec de alia posse eogno-
scere : quia singulae separatim recludantur. n Tun] pcr-
tractare dormienti caput jubet3 nam 'Mago Cambyses au-

