J U ST l Nl
HISTORIARUM PHILIPPICARUM

Ex TROGO POMPEIO.

PRAEFATIO.

QUUM multi ex Romanis, etiam consularis dignita-
tis viri, res romanas graeco peregrinoque sermone in
historiam contulissent, sive aemulatione gloriae, sive va-
rietate et novitate operis delectatus, vir priscae eloquen-
tiae Trogus Pompeius, graecas et totius orbis historias
latino sermone composuit, ut, quum nostra graeceâ€š
graeca quoque nostra lingua legi possent, prorsus rem
magni et animi et corporis aggressus. Nam quum pleris-
que auctoribus, singulorum regum vel populorum res
gestas scribentibus, opus suum ardui laboris videatur,
nonne nobis Pompeius herculea audacia orbem terrarum
aggressus videri debet, cujus libris omnium seculorum,
regum, nationum, populorumque res gestae continentur?

1. 1

