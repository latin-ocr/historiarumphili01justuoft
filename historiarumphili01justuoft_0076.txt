58 JUSTINI

inter Spartanos sociosque deliberatum. Quum multi de—
lendum Atheniensium nomen, urbemque incendio con-
sumendam censerent, negarunt se Spartani , « Ex duo-
bus Graeciae oculis alterum eruturos3 η pacem polliciti,
« Si demissa Piraeeum versus muri brachia dejicerent, na-
vesque, quae reliquae forent, traderent; resque publica
ex semet ipsis xxx rectores acciperet. » In has leges tra-
ditam sibi urbem Lacedaemonii formandam Lysandro
tradiderunt. Insignis hic annus et expugnatione Athena-
rum, et morte Darii regis Persarum, et exsilio Dionysii
Siciliae tyranni fuit. Mutato statu Athenarum , etiam ci-
vium conditio mutatur. Triginta rectores reipublicae con-
stituuntur, qui fiunt tyranni :quippe a principio tria
millia sibi satellitum statuunt, quantum ex tot cladibus
prope nec civium superfuerat; et quasi parvus hic ad
continendam civitatem exercitus esset, septingentos mi-
lites a victoribus accipiunt. Caedes deinde civium ab Al-
cibiade auspicantur, ne iterum rempublicam sub ob-
tentu liberationis invaderet. Quem quum profectum ad
Artaxerxem, Persarum regem, comperissent, citato iti-
nere miserunt, qui eum interciperent ι a quibus occu-
patus, quum occidi aperte non posset, vivus in cubiculo,
in quo dormiebat, crematus est.

IX. Liberati hoc ultoris metu tyranni, miseras urbis
reliq-uias caedibus et rapinis exhauriunt. Quod quum dis-
plicere uni ex numero suo Therameni didicissent, ipsum
quoque ad terrorem omnium interficiunt. Fit igitur ex
urbe passim omnium fuga, repleturque Graecia Athe-
niensium exsulibus. Quod etiam ipsum auxilium quum
miseris eriperetur (ᾖ nam Lacedaemoniorum edicto civita-

