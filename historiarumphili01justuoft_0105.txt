HISTORIARUM LIB. IX. 87

V. Compositis in Graecia rebus, Philippus omnium
civitatum legatos ad formandum rerum praesentium sta-
tum evocari Corinthum jubet. Ibi pacis legem universae
Graeciae pro meritis singularum civitatum statuit3 con-
ciliumque omnium, veluti unum senatum, ex omnibus
legit. Soli Lacedaemonii, et legem, et regem contempse-
runt, servitutem, non pacem rati, quae non ipsis civita-
tibus conveniret, sed a victore ferretur. Auxilia deinde
singularum civitatum describuntur, sive adjuvandus ea
manu rex, oppugnante aliquo, foret, seu duce illo bel-
lum inferendum. Neque enim dubium erat imperium
Persarum his apparatibus peti. Summa auxiliorum du-
centa millia peditum fuere, et equitum quindecim millia.
Extra hanc summam et Macedoniae exercitus erat, et
confinis domitarum gentium barbaries. Initio veris tres
duces in Asiam Persarum juris praemittit, Parmenio-
nem, Amyntam, et Attalum, cujus sororem nuper, ex-
pulsa Alexandri matre Olympiade propter stupri suspi-
cionem , in matrimonium receperat.

VI. Interea, dum auxilia a Graecia coeunt, nuptias
Cleopatrae filiae et Alexandri, quem regem Epiri fecerat,
celebrat. Dies erat pro magnitudine duorum regum, et
collocantis filiam, et uxorem ducentis, apparatibus insi-
gnis. Sed nec ludorum magnificentia deerat : ad quorum
spectaculum Philippus dum sine custodibus, medius in-
ter duos Alexandros, filium generumque, contenderet,
Pausanias, nobilis ex Macedonibus adolescens, nemini
suspectuS, occupatis angustiis, Philippum in transitu ob-
truncat3 diemque laetitiae destinatum, foedum luctu fu-
neris facit. Hic primis pubertatis annis stuprum per in-

