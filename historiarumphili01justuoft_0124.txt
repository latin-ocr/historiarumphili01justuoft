ιοὸ J USTINI

simos hostes acerrime pugnare conspexisset, eo se sem·
per ingerebat, periculaque sua esse, non militum
volebat. Hoc proelio Asiae imperium rapuit, quinto post
acceptum regnum anno : cujus tanta felicitas fuit, ut
post hoc nemo rebellare ausus sit, patienterque Persae,
post imperium tot annorum, jugum servitutis accepe-
rint. Donatis refectisque militibus xxx1v diebus, prae-
dam recognovit. In urbe deinde Susa xL millia talentum
invenit. Expugnat et Persepolim, caput persici regni,
urbem multis annis illustrem, refertamque orbis terra-
rum spoliis, quae interitu ejus primum apparuere. Inter
haec DCCC admodum Graeci occurrunt Alexandro, qui
poenam captivitatis truncata corporis parte tulerant, ro-
gantes, ut, «Sicuti Graeciam. se quoque ab hostium cru-
delitate vindicaret.» Data potestate redeundi, agros ac· .
cipere maluerunt, ne non tam gaudium parentibus,
quam detestandum sui conspectum reportarent.

XV. Interea Darius in gratiam victoris a cognatis
suis, aureis compedibus catenisque in vico Parthorum
Thara vincitur : credO, ita diis immortalibus judicanti-
bus, ut in terra eorum, qui successuri imperio erant,
Persarum regnum finiretur. Alexander quoque citato
cursu postera die supervenit, ibique cognovit Darium
clauso vehiculo per noctem exportatum. Jusso itaque
exercitu subsequi, cum sex millibus equitum fugientem
insequitur : in itinere multa et periculosa proelia facit.
Emensus deinde plura millia passuum, quum nullum
Darii indicium reperisset, respirandi equis data potes-
tate, unus ex militibus, dum ad fontem proximum per-

git, in vehiculo Darium, multis quidem vulneribus con-

