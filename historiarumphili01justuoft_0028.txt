ι o J USTIM

‹lium confluebant. Tantus Croesi amor apud omnes ur-
bes erat : passurusque Cyrus grave bellum Graeciae fuit,
si quid in Croesum crudelius consuluisset. Interjecto
deinde tempore, occupato in aliis bellis Cyro, Lydi re-
bellavere. Quibus iterum victis arma et equi adempti3
jussique cauponias et ludicras arteS, et lenocinia exer-
cere. Et sic, gens industria quondam potenS, et manu
strenua, effeminata mollitie luxuriaque, virtutem pris-
tinam perdidit; et quos ante Cyrum invictos bella prae—
stiterant, in luxuriam lapsos otium ac desidia superavit.
Fuere Lydis multi ante Croesum regeS, variis casibus
memorabiles ε nullum tamen fortuna Candauli compa-
randus. Hic uxorem, quam propter formae pulchritudi-
nem deperibat, praedicare omnibus solebat, non conten-
tus voluptatum suarum tacita conscientia, nisi etiam
matrimonii reticenda publicaret ε prorsus quasi silen-
tium damnum pulchritudinis esset. Ad postremum ut
affirmationi suae fidem faceret, nudam sodali suo Gygi
ostendit. Quo facto, et amicum in adulterium uxoris
sollicitatum, hostem sibi fecit : et uxorem, veluti tradito
alii amore, a se alienavit. Namque brevi post tempore,
caedes Candaulis nuptiarum praemium fuit·‚ et uxor ma-
riti sanguine dotata, regnum viri et se pariter adultero
tradidit.

VHI. Cyrus, subacta Asia, et universo Oriente in po-
testatem redacto, Scythis bellum infert. Erat eo tem-
pore Scytharum regina Tomyris, quae non muliebriter
adventu hostium territa, quum prohibere eos transitu
Araxis fluminis posset, transire permisit, et sibi facilio-

rem pugnam intra regni sui terminos rata, ct hostibus

