2 4 J USTINI

usum docuere. Arare quoque, et serere frumenta, glande
vescentibus monstrarunt. Litterae certe ac facundia, ethic
civilis ordo disciplinae, veluti templum , Athenas habent.
Ante Deucalionis tempora regem habuere Cecropem:
quem, ut omnis antiquitas fabulosa est, biformem tradi-
dere, quia primus marem feminae matrimonio junxit.
Huic successit Cranaus , cujus filia Atthis regioni nomen
dedit. Post hunc Amphictyon regnavit, qui primus Mi-
nervae urbem sacravit, et nomen civitati Athenas dedit.
Hujus temporibus, aquarum illuvies majorem partem po-
pulorum Graeciae absumpsit. Superfuerunt, quos refugia
montium receperunt , aut ad regem Thessaliae Deucalio-
nem ratibus evecti sunt z a quo propterea genus homi-
num conditum dicitur. Per ordinem deinde successionis
regnum ad Erechtheum descendit , sub quo frumenti sa-
tio apud Eleusin a Triptolemo reperta est : in cujus mu-
neris honorem noctes Initiorum sacratae. Tenuit et AEgeus,
Thesei pater, Athenis regnum : a quo per divortium de-
cedens Medea, propter adultam privigni aetatem, Col-
chos cum Medo filio, ex AEgeo susceptO, concessit. Post
AEgeum Theseus, ac deinde Thesei filius Demophoon,
qui auxilium Graecis adversus Trojanos tulit, regnum pos-
sedit. Erant inter Athenienses et Dorienses simultatum
veteres offensae : quas vindicaturi bello Dorienses, de
eventu proelii oracula consuluerunt. Responsum , « Supe-
riores fore, ni regem Atheniensium occidissent.» Quum
ventum esset in bellum, militibus ante omnia, custodia
regis praecipitur. Atheniensibus eo tempore rex Codrus
erat: qui et responso dei, et praeceptis hostium cognitis,

permutato regis habitu, pannosus, sarmenta collo gc-

