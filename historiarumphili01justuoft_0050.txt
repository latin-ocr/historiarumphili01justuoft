3 2 J USTINI

Ante navalis proelii congressionem miserat Xerxes qua-
tuor millia armatorum Delphos, ad templum Apollinis
diripiendum ε prorsus, quasi non cum Graecis tantum,
sed et cum diis immortalibus, bellum gereret ε quae ma-
nus tota imbribus et fulminibus deleta est, ut intellige-
ret, quam nullae essent hominum adversus deos vires.
Post haec Thespias , et Plataeas, et Athenas·vacuas homi-
nibus incendit; et quoniam ferro in homines non poterat,
in aedificia igne grassatur. Namque Athenienses, post
pugnam Marathoniam , praemonente Themistocle , victo-
riam illam de Persis, non finem, sed causam majoris
belli fore, cc naves fabricaverant. Adventante igitur
Xerxe, consulentibus Delphis oraculum , responsum fue-
rat, «Salutem muris ligneis tuerentur.» Themistocles
navium praesidium demonstratum ratus, persuadet om-
nibus , «Patriam municipes esse, non moenia , civitatem-
que non in aedificiis, sed in civibus positam. Melius ita-
que salutem navibus, quam urbi commissuros. Hujus
sententiae etiam Deum auctorem esse.» Probato consi-
lio, conjuges liberosque, cum pretiosissimis rebus, ab·
ditis insulis, relicta urbe , demandant: ipsi naves armati
conscendunt. Exemplum Atheniensium et aliae urbes
imitatae. Itaque quum adunata omnis sociorum classis,
et intenta in bellum navale esset; angustiasque Salami-
nii freti, ne circumveniri a multitudine posset, occu-
passent; dissensio inter civitatum principes oritur. Qui
quum , deserto bello, ad sua tuenda dilabi vellent, ti-
mens Themistocles , ne discessu sociorum vires minue-
rentur, per servum fidum Xerxi nuntiat, «Uno in loco
eum contractam Graeciam capere facillime posse. Quod

