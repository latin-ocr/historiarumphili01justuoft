1 3 2 JUSTINI

matrimonium filiam ejus petere, quo facilius ab eo sup-
plementum tironum ex Macedonia obtineret. Quem do-
lum praesentiente Antipatro, dum duas eodem tempore
uxores quaerit , neutram obtinuit. Post haec bellum inter
Antigonum et Perdiccam oritur. Antigono Craterus et
Antipater auxilium ferebant : qui, facta cum Athenien-
sibus pace, Polyperchonta Graeciae et Macedoniae prae-
ponunt. Perdiccas, alienatis rebus, Aridaeum , et Alexan-
dri Magni filium in Cappadocia , quorum cura illi mandata
fuerat, de summa belli in consilium adhibet. Quibus-
dam placebat bellum in Macedoniam transferri, ad ip-
sum fontem et caput regni, ubi Olympias esset, mater
Alexandri, non mediocre momentum partium, et civium
favor, propter Alexandri Philippique nomina: sed in
rem visum est, ab AEgypto incipere, ne in Macedoniam
profectiS, Asia a Ptolemaeo occuparetur. Eumeni, praeter
provincias, quas acceperat, Paphlagonia, et Caria, et
Lycia, et Phrygia adjiciuntur. Ibi Craterum et Antipa-
trum opperiri jubetur, adjutores ei dantur cum exerci-
tibus frater Perdiccae Alcetas, et Neoptolemus : Clito
cura classis traditur Îµ Cilicia Philotae adempta Philoxeno
datur : ipse Perdiccas [Egyptum cum ingenti exercitu
petit. Sic Macedonia, in duas partes discurrentibus du-
cibus, in sua viscera armatur 3 ferrumque ab hostili bello
in civilem sanguinem vertit, exemplo furentium, manus
ac membra sua ipsa caesura. Sed Ptolemaeus in AEgypto
solerti industria magnas opes parabat: quippe et AEgyp-
tios insigni moderatione in favorem sui sollicitaverat:
et reges finitimos beneficiis obsequiisque devinxerat: ter-

minos quoque imperii, acquisita Cyrene urbe, amplia-

