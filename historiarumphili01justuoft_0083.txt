HISTORIARUM LIB. Vl. 65

perium brevis momenti culpa subverteret. Eadem mili-
tum et omnium remigum cura erat : quos major sollici-
tudo cruciabat, non tam, ne ipsi quaesitas opes amitte-
rent, quam ne pristinas Athenienses reciperent. Sed
quanto majus proelium fuit, tanto et clarior victoria Co-
nonis. Victi Lacedaemonii fugam capessunt :praesidia
hostium Athenis deducuntur: populo, restituta digni-
tate, conditio servilis eripitur: multae quoque civitates
recipiuntur.

IV. Hoc initium Atheniensibus resumendae potentiae,
et Lacedaemoniis habendae finis fuit. Namque, velut cum
imperio etiam virtutem perdidissent, contemni a finiti-
mis coepere. Primi igitur Thebani, auxiliantibus Athe-
niensibus, bellum his intulere : quae civitas ex infimis
incrementis, virtute Epaminondae ducis, ad spem imperii
Graeciae erecta est. Fit itaque terrestre proelium, eadem
Lacedaemoniorum fortuna, qua pugnatum adversus Co-
nona navali proelio fuerat. In eo bello Lysander, quo
(luce Athenienses victi a Lacedaemoniis fuerant, interfi-
citur. Pausanias quoque, alter dux Lacedaemoniorum,
proditionis accusatus , in exsilium abiit. Igitur Thebani,
potiti victoria, universum exercitum ad urbem Lacedae-
moniorum ducunt, facilem expugnationem rati, quoniam
deserti a sociis omnibus erant Îµ quod metuentes Lace-
daemonii, regem suum Agesilaum ex Asia, qui ibi ma-
gnas res gerebat, ad defensionem patriae arcessunt. Oc-
ciso enim Lysandro, nullius alterius fiduciam ducis ha-
bebant. Cujus quoniam serus adventus erat, conscripto
exercitu, obviam hosti procedunt. Sed victis adversus

paulo ante victores nec animus neque vires pares fuere.

1. 5

