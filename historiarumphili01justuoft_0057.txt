JUSTINI HISTORIARUM LIB. ΙΙΙ. 39

bere :jubet Artabanum secum commutare: exuentem
se , ac nudatum, gladio trajicit, tum et filios ejus corripi
jubet. Atque ita egregius adolescens et caedem patris et
se ab insidiis Artabani vindicavit.

II. Dum haec in Persis geruntur, interea Graecia om-
nis, ducibus Lacedaemoniis et Atheniensibus, in duas di·
visa partes, ab externis bellis, velut in viscera sua, arma
convertit. Fiunt igitur de uno populo duo corpora, et eo-
rumdem castrorum homines in duos hostiles exercitus
dividuntur. Hinc Lacedaemonii communia quondam ci-
vitatum auxilia ad vires suas trahebant : inde Athenien-
ses, et vetustate gentis , et gestis rebus illustres, pro-
priis viribus confidebant. Atque ita duo potentissimi
Graeciae populi, institutis Solonis et Lycurgi legibus pa-
res, ex aemulatione virium in bellum ruebant. Namque
Lycurgus, quum fratri suo Polydectae, Spartanorum regi,
successisset, regnumque sibi vindicare potuisset, Cha-
rilao, filio ejus, qui natus posthumus fuerat, quum ad
aetatem adultam pervenisset, regnum summa fide resti—
tuit : ut intelligerent omnes quanto plus apud bonos
pietatis jura, quam omnes opes , valerent. Medio igitur
tempore dum infans convalescit, tutelamque ejus admi-
nistrat, non habentibus Spartanis leges instituit, non in-
ventione earum magis, quam exemplo clarior. Siquidem
nihil lege ulla in alios sanxit, cujus non ipse primus in
se documenta daret. Populum in obsequia principum,
principes ad justitiam imperiorum formavit. Parcimo-
niam omnibus suasit, existimans laborem militiae assi-
dua frugalitatis consuetudine faciliorem fore. Emi sin-

gula non pecunia, sed compensatione mercium jussit.

