56 ’ Jus'rm

deret. Omnia enim credibilia in Alcibiade vigor ingenii,
et morum luxuria faciebat. Veritus itaque multitudinis
impetum, denuo in voluntarium exsilium proficiscitur.

VI. Itaque Conon Alcibiadi suffectus, habens ante
oculos cui duci successisset, classem maxima industria
exornat : sed navibus exercitus deerat, fortissimis qui-
busque in Asiae populatione amissis. Armantur tamen
senes, aut impuberes pueri, et numerus militum sine
exercitus robore expletur. Sed non magnam bello mo-
ram aetas fecit imbellis : caeduntur passim, aut fugientes
capiuntur: tantaque strages, aut occisorum, aut capti-
vorum fuit, ut Atheniensium deletum non imperium
tantum, verum etiam nomen videretur. Quo proelio per-
ditis et desperatis rebus, ad tantam inopiam rediguntur,
ut, consumpta militari aetate, peregrinis civitatem, servis
libertatem, damnatis impunitatem darent. Ex qua col-
luvione hominum conscripto exercitu, domini antea Grae-
ciae, vix libertatem tuebantur. Iterum tamen fortunam
maris experiendam decernunt. Tanta virtus animorum
erat, ut, quum paulo ante salutem desperaverint, nunc
non desperent victoriam. Sed neque is miles erat, qui no-
men Atheniensium tueretur3 neque eae vires quibus vin-
cere consuerant3 neque ea scientia militaris in his, quos
vincula ‚ non castra continuerant. Itaque omnes aut capti,
aut occisi. Quum dux Conon eo proelio superfuisset so-
lus, crudelitatem civium metuens, cum octo navibus ad
regem Cyprium concedit Evagoram.

VII. At dux Lacedaemoniorum, rebus feliciter gestis,
fortunae hostium insultat ; captivas naves cum praeda bel-
lica, in triumphi modum ornatas mittit Laeedaemona3

